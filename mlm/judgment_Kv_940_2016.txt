Kv.br.940/16
U IME CRNE GORE
VIŠI SUD U PODGORICI, po predsjedniku vanraspravnog vijeća, sudiji Borisu Saviću, uz učešće savjetnika Borka Lončara, u krivičnom predmetu protiv okrivljenog B.D. zbog krivičnog djela ubistvo u pokušaju izčl.143 u vezi čl.20 Krivičnog zakonika Crne Gore, po optužnici Višeg državnog tužilaštva u Podgorici Kt.br. 118/16 od 15.12.2016.godine, koju je na ročištu povodom odlučivanja o sporazumu o priznanju krivice zastupao državni tužilac u Višem državnom tužilaštvu Tatjana Begović, nakon pravosnažnosti rješenja o usvajanju sporazuma o priznanju krivice, dana 05.01.2017. godine, donio je
P R E S U D U
Optuženi:

B. D., zv.. JMBG ..., od oca - i majke -, rođene-, rođenog ..., sa prebivalištem . naselje Z., ... bb, državljanin Crne Gore, završio osnovnu školu, bez zanimanja, nezaposlen, lošeg imovnog stanja, osudjivan,
KRIV JE
Zato što je:

dana 17.09.2016.godine, oko 12.00 časova, u Podgorici, u blizini marketa "B." u ulici Nikole Tesle, sa umišljajem pokušao da liši života oštećenog S. V., iako je bio svjestan da ga na taj način može lišiti života, pa je to i htio, na način što se po prethdonom dogovoru sastao sa oštećenim S. V. kod marketa "B." i nakon kraće prepirke zbog svadje od prethodne večeri, okrivljeni B. D. iza pojasa sa strane izvadio pištolj nepoznate marke i kalibra i u pravcu oštećenog S.V.ispalio više projektila od kojih da je jedna pogodio u predjelu lijeve ruke i nanio mu tešku tjeslenu povredu u vidu strijelne rane lijeve nadlaktice, nakon čega je isti pobjegao
-čime je izvršio krivično djelo ubistvo u pokušaju iz čl.143 u vezi čl.20 Krivičnog zakonika Crne Gore,
pa ga sud primjenom članova 4 stav 2, 32, 36, 42, 45 st.1 tač. 3 , 46 st. 1 tač.3 i čl.51 Krivičnog zakonika CG, te članova 303 st.1, 226, 229 i 374 Zakonika o krivičnom postupku
OSUĐUJE
Na kaznu zatvora u trajanju od 2 (dvije) godine i 6 (šest) mjeseci.

U izrečenu kaznu zatvora okrivljenom se uračunava vrijeme provedeno u pritvoru od 18.09.2016.godine od 22,50 časova do pravosnažnosti ove presude, odnosno do dana kada po istoj stupi na izdržavanje kazne.

Na osnovu čl. 226 i 229 ZKP, sud obavezuje optuženog B. D. da na ime paušala uplati iznos od 100,00 eura na račun Višeg državnog tužilaštva u roku od 15 dana od dana pravosnažnosti presude.

Protiv ove presude ima se pravo žalbe samo ukoliko ista nije donijeta u skladu sa zaključen sporazumom o priznanju krivice, i to Apelacionom sudu Crne Gore, a preko ovog suda, u roku od 15 dana od dana prijema pismenog otpravka ove presude.

O b r a z l o ž e nj e
Optužnicom Višeg državnog tužilaštva u Podgorici Kt.br.118/16 od 15.12.2016. godine, okrivljenom B. D. stavljeno je na teret izvršenje krivičnog djela - ubistvo u pokušaju iz čl.143 u vezi čl.20 KZ CG.

Dana 15.12.2016.godine državni tužilac u Višem državnom tužilaštvu u Podgorici Tatjana Begović dostavila je ovom sudu zajedno sa predmetnom optužnicom i sporazum o priznanju krivice Kt.br.118/16 od 15.12.2016.godine, kao i zapisnik o pregovaranju stranaka Kt.br.118/16 od 15.12.2016. godine, te zapisnik o saslušanju okrivljenog i priznanju krivice Kt.br.118/16 od 15.12.2016. godine.

Na ročištu za razmatranje sporazuma, održanom dana 23.12.2016. godine, sud je pročitao dokaze predložene optužnicom, i to: zapisniko o uvidjaju UP CB Podgorica Ku.br.629/16 od 19.09.2016.godine, potvrdu o privremeno oduzetim predmetima UP CB Podgorica Ku.br.629/16 od 19.09.2016.godine na ime oštećenog S.V., službenu zabilješku UP CB Podgorica - Ineterventna jedinica od 17.09.2016.godine, nalaz i mišljenje vještaka medicinske struke dr Nemanje Radojevića od 01.10.2016.godine, izvještaj Forenzičkog centra o balističkom vještačenju br.3889-1/16 od 24.10.2016.godine, izvještaje Forenzičkog cnetra o vještačenju prisustva GSP čestica br.3890/16 od 10.11.2016.godine, izvještaje Forenzičkog centra o vještačenju prisustva barutnih čestica br.3891/16 od 21.11.2016.godine, izvještaje Forenzičkog cnetra o vještačenju daljine pucanja br.3892/16 od 23.11.2016.godine, fotodokumentaciju UP CB Podgorica br.59-28-244-2357/11 od 17.09.2016.godine, iskaze svjedoka oštećenog S. V., svjedoka M.D. i svjedoka maloljetnog P.D. i njegovog zakonskog zastupnika.

Iz sadržine izvedenih dokaza na koje je optuženi i njegov branilac nijesu imali primjedbe, proizilazi da je Viši državni tužilac pružio dovoljno dokaza o krivici optuženog B. D., pa sud, a nakon što je u svemu prihvatio sporazum o priznanju krivice, utvrđuje da je optuženi u vrijeme i na način opisan u izreci presude izvršio krivično djelo - ubistvo u pokušaju iz čl.143 u vezi čl.20 Krivičnog zakonika Crne Gore, pa ga je oglasio krivim.

Prilikom odlučivanja o izboru vrste krivične sankcije i njene visine, a shodno čl. 42 st.1 KZ CG, koja je utvrđena za optuženog u skladu sa sporazumom o priznanju krivice zaključenog između stranaka, sud je našao da je predlog stranaka u vezi sa izrečenom krivičnom sankcijom - kaznom zatvora u trajanju od 2 (dvije) godine i 6 (šest) mjeseci, prihvatljiv i u skladu sa interesima pravičnosti, a sankcija odgovara svrsi izricanja krivičnih sankcija. Naime, odmjeravajući navedenu krivičnu sankciju, sud je istu ublažio po visini a shodno čl. 45 i 46 KZ CG, našavši prethodno da na strani optuženog postoje olakšavajuće okolnosti koje je ogledaju u tome što je isti u potpunosti priznao izvršenje predmetnog djela, da je riječ o mladom čovjeku, kao i cijeneći stav oštećenog vezan za ovaj kritični događaj, dok je od otežavajućih okolnosti na strani optuženog cijenio njegovu raniju osudjivanost, te da se radi o specijalnom povratinku, te da sve navedene olakšavajuće okolnosti predstavljaju naročito olakšavajuće okolnosti i takve su prirode da će se u konkretnom slučaju i sa ublaženom kaznom postići svrha kažnjavanja predviđena čl.32 KZ CG, a u okviru opšte svrhe krivičnih sankcija iz čl.4 st.2 KZ CG.

Kako je optuženi oglašen krivim, sud ga je shodno čl. 226 i 229 ZKP obavezao da na ime paušala uplati iznos od 100,00 eura na račun Višeg državnog tužilaštva u roku od 15 dana od dana pravosnažnosti presude.

Na osnovu izloženog, a shodno odredbi čl.303 st.1 ZKP, odlučeno je kao u izreci presude.

VIŠI SUD U PODGORICI
Dana 05.01.2017.godine.

ZAPISNIČAR PREDSJEDNIK VIJEĆA-SUDIJA
Borko Lončar, s.r. Boris Savić, s.r.

Tačnost otpravka ovjerava
ovlašćeni namještenik suda
________________________