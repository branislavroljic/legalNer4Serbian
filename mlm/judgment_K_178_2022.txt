OSNOVNI SUD U BERANAMA

K.br. 178/22
U IME CRNE GORE
Osnovni sud u B....., kao krivični, sudija Dubravka Popović, uz sudjelovanje zapisničara Momirke Fatić, u krivičnom predmetu protiv okrivljenog J. A., iz R....., zbog krivičnog djela zloupotreba službenog položaja iz čl.416.st.1. Krivičnog Zakonika Crne Gore, po optužnom predlogu ODT-a u R.... Kt.br..... od 03.11.2021 godine, nakon održanog glavnog i javnog pretresa u prisustvu državnog tužioca ODT u B....., S. A., okrivljenog J. A. i njegovog branioca adv.O. F. , a u odsustvu uredno pozvanog ovlašćenog predstavnika oštećene Z. i. p. i. Crne Gore, donio je dana 11.03.2024 godine, a javno objavio dana 13.03.2024 godine,
P R E S U D U
Okrivljeni J. A. , JMB...... , od oca N... i majke D...., rođene H..., rođen ....godine u R....., sa prebivalištem u selu B....., Opština R....., državljanin CG, pismen, sa završenom SSS, nezaposlen, neoženjen, siromašnog imovnog stanja, osuđivan presudama Osnovnog suda u R...... K. br..... od 04.03.2019 godine zbog krivičnog djela ugrožavanje sigurnosti iz čl. 168 st.1.KZCG na novčanu kaznu od 800 €, K.br..... od 25.12.2009 godine po čl.324.st.2.na kaznu zatvora od 30 dana i novčanu kaznu u iznosu od 200 €, K.br. ...od 20.02.2001 godine, po čl.136.st.1.KZ, na novčanu kaznu od 10.000 dinara, K.br. ...od 27.10.1998 godine po čl.136.st.2.KZCG 3 mjeseca zatvora, uslovno za 1 godinu, K.br. ...od 19.01.1998 godine, po čl.136.st.1.KZRCG na novčanu kaznu od 400 dinara, presudom Opštinskog suda T...... K.br..... od 11.06.2007 godine po čl.348.st.1. 5 mjeseci zatvora, uslovno za 1 godinu, K.br..... od 11.12.2001 godine po čl.171.st.2. 4 mjeseca zatvora, uslovno za 1 godinu.

OSLOBAĐA SE OD OPTUŽBE
Da je :

U periodu od 14.05.2018 do 08.04.2020 godine, i od 13.04.2020 godine do 13.04.2021 godine, u lugarskom reonu br..... K...., Opština R...., u Odeljenjima br...., , ., ..i .. GJ B... šume, i u Odjeljenjima br.1, 2,3, 4, i 5 GJ C.-I., u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, kao službeno lice, čuvar šuma Uprave za šume P.... – PJ R..., nevršenjem svoje službene dužnosti, suprotno odredbama čl.34 i 35 Zakona o šumama / Sl.list CG br.74/2010, br.40/11 i 47/15 / pribavio korist nepoznatim licima a Upravi za šume P...PJ R....., nanio štetu u iznosu od 1.124,07 €, na način što nije čuvao, obilazio i kontrolisao šumu kojom je zadužen a u kojoj su nepoznata lica bez odobrenja u državnoj šumi oborila i odvukla u nepoznatom pravcu stabla četinara u ukupnoj kubnoj masi od 14,283 m3, niti je o takvoj sječi sačinio zapisnike o protivpravnoj radnji i utvrdjenom činjeničnom stanju, niti je obavijestio Upravu za šume P.... PJ R...., policiju i nadležni inspekcijski organ.

Čime bi izvršio krivično djelo zloupotreba službenog položaja iz čl.416.st.1. Krivičnog Zakonika Crne Gore.

POŠTO nije dokazano da je izvršio krivično djelo za koje je optužen, čl.373.st.1.tač.2.ZKP-a.

Troškovi krivičnog postupka u iznosu od 577,50 €, padaju na teret posebnog razdjela budžeta za rad sudova, dok će o troškovima branioca okrivljenog sud odlučiti posebnim rešenjem.

Oštećena Uprava za šume P.... PJ R..... se radi ostvarivanja imovinsko pravnog zahtjeva za naknadu štete upućuje na parnicu.

O b r a z l o ž e nj e
Optužnim predlogom Osnovnog državnog tužilaštva u R.... Kt.br. ....od 03.11.2021 godine, okrivljenom J. A., iz R...., stavljeno je na teret da je izvršio krivično djelo zloupotreba službenog položaja iz čl. 416 st. 1 Krivičnog Zakonika Crne Gore.

Rešenjem Višeg suda u B.P. Kv. ....od 07.09.2022 godine, za vodjenje postupka protiv okrivljenog J. A. , zbog predmetnog krivičnog djela određen je Osnovni sud u B.......

Na glavnom pretresu od 11.03.2024 godine, državni tužilac ODT-a u B....., S. A., u završnoj riječi izjavila je da ostaje pri optužbi i predložila sudu da okrivljenog oglasi krivim i izrekne mu kaznu u granicama propisanim Zakonom i srazmjerno stepenu krivice.

Na glavni pretres nije pristupio ovlašćeni predstavnik oštećene, z.i. p. i. CG a uredno je pozvan, pa je sud glavni pretres održao u njegovom odsustvu.

Okrivljeni J.A. ne priznaje izvršenje krivičnog djela ni krivicu za isto. Tokom postupka u svoju odbranu naveo je sledeće: da je u periodu od juna mjeseca 2018 godine, do 14 aprila 2021 godine, obavljao poslove čuvanja šuma u Upravi za šume PJ R.... Dana 04.07.2018 godine sačinjen je zapisnik o primopredaji lugarskog reona br.55 K....., kojom prilikom je zadužio ovaj reon kojim je prethodno bio zadužen čuvar šuma R. K.. L.... reonu br... K... pripadaju B.... šume i GJ C.-I.. Konkretno, bio je zadužen odeljenjima br.37,38,39,40,41, 42,43,44, 45, 46, 47, 48,49, 50,51, 52,53,54,55,56,57,58,59 i 60 GJ B. šume, kao i Odeljenjima 1,2,3,4 i 5 GJ C.-I..Od dana zaduženja pa do kraja njegovog radnog angažmana svoj posao je obavljao savjesno i odgovorno i redovno obilazio teren, podnosio izvještaje, kao i prekršajne krivične prijave protiv lica koja su zatečena u izvršenju krivičnih djela.Što se tiče neopravdane sječe u količini od 14,283m3 istakao je da je u mjestu C.-I. bilo oko 5,51m3 zaplene četinara o čemu je sačinio izvještaj i to je sigurno bilo na tom mjestu u trenutku kada mu je prestao radni angažman u Upravi za šume a šta se sa tom količinom zaplene dogodilo njemu nije poznato ali je činjenica da je sačinio izvještaj u kome je naveo tu količinu zaplene, pa je moguće da vještak nije to uzeo u obzir.Takodje u Odeljenju br.5.GJ C.-I. radjen je dalekovod i tom prilikom je posječeno oko 3-4 m3 četinara i tom prilikom nije sačinio nikakav izvještaj, niti prijavio navedenu sječu iz razloga što na tom dijelu terena nije jasno utvrdjena granica izmedju privatne i državne šume a on je vjerovao da je podnijet zahtjev za sječu od strane izvodjača radova. Istakao je , da je svoj posao radio savjesno i odgovorno ali da sobzirom na veliki teren koji je dužio nije mogao na pravi način da isprati kompletna dešavanja na istom, i ostavlja mogućnost da je bez njegovog znanja vršena bespravna sječa ali da se svakako trudio da istu spriječi i da podnese prijave protiv onih koji su istu vršili. U završnoj riječi prihvatio je završnu riječ svog branioca adv.O. F., koji je izjavio da imajući u vidu pojašnjenje vještaka šumarske struke N. D., jasno proizilazi da je okrivljeni prijavio bespravnu sječu na NN lica koja se odnosi na spornu količinu od 14,283m3, pa je na taj način preduzeo sve radnje koje su bile u njegovoj nadležnosti shodno Zakonu. Predložio je da sud istog oslobodi krivice za predmetno djelo. Troškove postupka je tražio po AT.

Radi pravilnog i zakonitog presuđenja ove krivično pravne stvari, sud je na glavnom pretresu u dokaznom postupku izveo sledeće dokaze: izvršio uvid u zapisnik Komisije Uprave za šume PJ R.... br. 03/2-311/21-127 od 01.06.2021 godine, pročitao nalaz i mišljenje vještaka šumarske struke N. D. od 04.10.2021 godine i istog vještaka saslušao na glavnom pretresu od 11.03.2024 godine, izvršio uvid u Zapisnik o primopredaji lugarskog reona br. 5 K... Uprave za šume P.... PJ R... br. .....od 04.07.2018 godine, u Ugovor o privremenom-povremenom vršenju poslova Ministarstva poljoprivrede i ruralnog razvoja br. ....od 08.05.2018 godine, u Ugovor o djelu Ministarstva poljoprivrede i ruralnog razvoja br. ....od 12.11.2018 godine, u Ugovor o djelu Uprave za šume br..... od 23.04.2019 godine, br. ...od 17.10.2019 godine i Ugovor br. 04-142/20-929/1 od 06.04.2020 godine i izvršio uvid u izvod iz KE za okrivljenog.

Nakon sprovedenog dokaznog postupka, cijeneći navode optužbe, odbranu okrivljenog, te izvedene dokaze, u smislu čl.16. i 370 ZKP-a, a dovodeći ih u vezu jedne sa drugim, sud je stao na stanovištu da činjenice iz činjeničnog opisa izreke presude nijesu dokazane, pa je istog shodno čl. 373 st. 1 tač. 2 ZKP-a, oslobodio od optužbe za krivično djelo zloupotreba službenog položaja iz čl. 416 st. 1 Krivičnog zakonika Crne Gore. Pri tome sud je našao da je odbrana okrivljenog jasna i uvjerljiva jer ni jedan dokaz izveden na glavnom pretresu nije potvrdio tezu optužbe. Za postojanje ovog krivičnog djela neophodno je da službeno lice protivpravno iskoristi svoj službeni položaj ili ovlašćenje, prekorači granice svog službenog ovlašćenja ili ne izvrši službenu dužnost u namjeri da na taj način pribavi sebi ili drugom kakvu korist ili drugom nanese štetu.Ni jedan dokaz izveden u toku krivičnog postupka nije potvrdio navode optužbe da je okrivljeni iskoristio službeni položaj ili ovlašćenje tj. da je preduzimao službene radnje protivno interesima službe a pogotovo ne da je sebi ili drugom pribavio kakvu korist, već kao lugar zaposlen kod Šumske Uprave R...., čuvao veliki teren, ispresijecan mnogobrojnim putevima a koji gravitira prema više opština.U radnjama okrivljenog takodje nema ni neizvršenja službene dužnosti koje postoji u slučaju kada službeno lice ne izvrši službenu radnju iz okvira svog ovlašćenja koju je bilo dužno da izvrši ili kada tu radnju izvršava na takav način da se ne može postići cilj koji se upravo njenim preduzimanjem i trebao ostvariti, pri čemu je takodje neophodno postojanje namjere da se sebi ili drugom na taj način pribavi kakva korist ili nanese kakva šteta.

Iz nalaza i mišljenja vještaka šumarske struke N. D. od 04.10.2021 godine, proizilazi da je dana 01.09.2021 i 02.09.2021 godine izvršen uviđaj i mjerenje panjeva od bespravno posječenih stabala jele i smrče u GJ B... šume, lugarski reon br. ..K..., u prisustvu predstavnika Uprave za šume PJ R..., K. R. , lugara J. A. i lugara D. J., pri čemu je vršen premjer panjeva stabala koja su bespravno posječena i evidentirana od strane Komisije, na panjevima je utisnut šumski žig br. 368 i trag farbe zelene boje. Novim premjerom panjevi su označeni sprejom plave boje. U Odeljenju 41 pronađena je bespravna sječa 2 stabla jele i smrče u bruto masi 1,323 m3 i istu reonski lugar nije opravdao. Vrijednost štete zbog neopravdane sječe u 41 Odeljenju je 113,89€. U Odeljenju 49 pronađena je bespravna sječa 3 stabla (dva stabla jele i 1 stablo smrče) bruto drvne mase 2,087m3. Vrijednost neopravdane sječe iznosi 180,40€. Pregledom 51 Odeljenja GJ B. šume u kojem je 2019/20 godine koncesionar izvodio radove korišćenja šuma nije pronašao panjeve bez doznake, odnosno bespravne sječe. U 52 Odeljenju pronađeno je jedno stablo jele bespravno posječeno u bruto masi 0,997m3. Vrijednost štete zbog neopravdane sječe u 52 O..... je 86,05€. U Odeljenju 57 posječena su 3 stabla bruto mase 1,123m3. U GJ B....šume (Odeljenja 41, 49, 52, 57 i 60) pronađena je bespravna sječa 14 stabala jele u bruto masi 19,580m3, smrče 23 stabla bruto drvne mase 21,343m3 a ukupno jele u bruto masi 40,923m3. Od ukupne količine bespravne sječe 40,923m3 reonski lugar opravdao je 36,129m3 a nije opravdao 5,530m3 bruto drvne mase. U ostalim Odeljenjima koja takođe pripadaju lugarskom reonu K... 5, 37, 38, 39, 40, 42, 43, 44, 45, 46, 47, 48, 50, 51, 53, 54, 55, 56, 58 i 59 nije otkrivena bespravna sječa. Vrijednost nastale štete zbog neopravdanih bespravnih sječa u lugarskom reonu br.5 K..... koji pripada GJ B... šume je 476,97 €.Dana 03.09.2021 godine i dana 04.09.2021 godine, nastavljen je pregled i premjer panjeva od bespravne sječe u GJ Cr.-I. koje je premjerila Komisija Uprave za šume R....U Odeljenju br.1. GJ C.-I. bespravno je posječeno 52 stabla smrče bruto drvne mase 50,827 m3, jele 4 stabla bruto drvne mase 9,454m3, ukupno 60,281m3. Reonski lugar nije opravdao bruto masu od 0,760m3. Vrijednost štete nastale zbog neopravdane sječe u Odeljenju br. 1 GJ C.-I. je 65,57€. U Odeljenju br. 2 GJ I... pronađena je bespravna sječa 3 smrčeve sušike u bruto masi 1,023m3, za ovu masu nema opravdanja. Vrijednost štete je 14,76€. U Odeljenju br. 3 GJ C.-I. posječeno je 6 stabala jele i 11 stabala smrče bruto drvne mase 3,480m3 a vrijednost štete zbog neopravdane sječe u Odeljenju br.3 iznosi 299,96€. U Odeljenju br.4. posječeno je 3 stabla jele i 6 stabala smrče bruto drvne mase 4,652 m3, od toga je opravdana količina od 2,900m3 bruto mase koja se nalazi lagerisana na licu mjesta a neopravdana je bruto masa od 1,750m3. Vrijednost štete pričinjene u Odeljenju br. 4 iznosi 150,65€. U Odeljenju br. 5 GJ C.-I. otkrivena je bespravna sječa 11 stabala jele u bruto masi 10,843m3 i smrče 7 stabala u bruto masi 5,894m3, ukupno 18 stabala bruto mase 16,737m3. Opravdano je 15,400m3 a neopravdano 1,334m3 bruto drvne mase, a vrijednost štete zbog neopravdanih sječa u Odeljenju br. 5 je 116,16€. Utvrđeno je takođe da lugarski reon br. 5 K.... obuhvata 28 Odeljenja, i da su za period od 04.07.2018 do 01.06.2021 godine, otkrivene bespravne sječe u 10 Odeljenja, te da je bespravnih sječa izvršeno u 60 Odeljenju GJ B.... šume i Odeljenju br. 1 C.-. koje se graniče sa prigradskim naseljima V.... i Z.... Da je bespravna sječa vršena pored samih kuća a dijelom i ispod elektrovodova i to u odeljenju br. 60 B... šume, treće i četvrto odeljenje GJ C.-I.. U lugarskom reonu br. 5 K.., otkrivena je bespravna sječa 141 stabala jele i smrče u bruto masi od 136,482m3. Proizilazi da je reonsku lugar opravdao bespravnu sječu i to: prijavama 54,280m3, zaplenom 54,280m3, pored panja 12,285m3, što ukupno iznosi 123,045m3. Lugar nema opravdanje za 14,283m3, a vrijednost štete zbog neopravdanih sječa iznosi 1.124,07€. Proizilazi da vještak nije uvažio prijavu na NN lice, br. 3/19, 60 Odeljenje 22,13m3 jer je drvna masa kasnije zaplijenjena, kao i prijava br. 1832 na NN lice, odeljenje br. 3 u masi od 5,57m3 jer nije otkriven počinilac i prijavu br. 813 na NN lice, odeljenje br. 1 i krađa gotovih sortimenata 8,32m3. Reonski lugar Uprave za šume PJ R.... dostavljao je izvještaje o bespravnoj sječi i uzurpaciji šumskog zemljišta. Obavještavao je nadležne u Upravi za šume R.... i Centar bezbjednosti R.... o fizičkim napadima, i sprečavanju službene dužnosti.

Na glavnom pretresu od 11.03.2024 godine, istakao je da nije uvažio prijavu okrivljenog na NN lice br. 3/19 za 60 Odeljenje, za 22,13m3 bruto drvne mase jer je kasnije ista količina zaplijenjena kao i prijava br. 1832m na NN lice Odeljenje br. 3 u masi od 5,57m3. Za ovu prijavu nije otkriven počinilac pa je državni tužilac iz R.... vratio istu i tražio da se otkrije počinilac. Prijava na NN lice odeljenje br. 1 GJ C.... i I...., to je krađa gotovih šumskih sortimenata u količini od 8,32m3, znači ne radi se o bespravnoj sječi. Istakao je, da je okrivljeni podnosio prijave protiv NN počinilaca za bespravnu sječu od 14,283m3, koju je naveo u svom nalazu ali iste nije uzeo u obzir jer je u pogledu prijave za 60 Odeljenje zaplijenjena drvna masa a za sječu u 3 Odeljenju nije zaplijenjena ni pronađena. Prijave koje je podnio okrivljeni bile su zavedene kod Uprave za šume PJ R.... u djelovodniku, međutim, količina od 14,283m3 je količina koju je okrivljeni prijavio protiv NN izvršilaca a tu količinu mu nije priznao da je opravdao.

Nalaz i mišljenje vještaka koji je dat stručno i savjesno nije potvrdio tezu optužbe uprkos tome što je konstatovana bespravna sječa, jer dovodeći u vezu nalaz vještaka sa zapisnikom o primopredaji lugarskog reona i odbranom okrivljenog, te zapisnikom Komisije Uprave za šume R...., ne može se izvesti zaključak da je okrivljeni izvršio krivično djelo za koje je optužen, već da je činio sve da sačuva prostorno veliki teren od bespravnih sječa. Pri tome, vještak je bio decidan da je okrivljeni za bespravnu sječu četinara od 14.283m3, podnio prijavu Upravi za šume PJ R...... koje prijave su bile zavedene u djelovodniku Uprave za šume, što znači da je okrivljeni preduzimao radnje iz okvira svojih ovlašćenja, a to što ih vještak nije uzeo u obzir obrazlažući da drvna masa nije zaplijenjena ni pronađena, za sud je irelevantno iz jednostavnog razloga što nije moguće uvijek identifikovati počinioca bespravne sječe i zaplijeniti drvnu masu.

Iz zapisnika o primopredaji lugarskog reona br. 5 K..., od 04.07.2018 godine, proizilazi da je toga dana zadužen J.A. lugarskim reonom br. 5 K..., koje čine Odjeljenja 37, 38, 39, 40, 41, 42, 43, 44, 45, 46, 47, 48, 49, 50, 51, 52, 53, 54, 55, 56, 57, 58, 59 i 60 GJ B..... šume, kojim je bio zadužen lugar K. R. i odjeljenja 1, 2, 3, 4 i 5 GJ C.I., koje je takođe dužio lugar K. R., te je novi čuvar upoznat sa Gazdinskim jedinicama i odeljenjima, kao i sa granicama lugarskog reona, a nakon predaje reona na čuvanje skrenuta je pažnja čuvaru šuma da mora posao čuvanja šuma i šumskog zemljišta obavljati u skladu sa Zakonom o šumama. Proizilazi da je ovo zaduženje čuvara šuma privremeno jer je data mogućnost čuvaru šuma da upozna reon kojim se zadužuje i otkrije bespravne sječe i o istom obavijesti pretpostavljene a nakon isteka roka čuvar šuma biće trajno zadužen reonom broj 5 K..., te će potpisivanjem zapisnika čuvar šuma snositi odgovornost za sve zabranjene radnje u šumi koje se dese nakon zaduženja lugarskog reona.

Iz zapisnika Komisije Uprave za šume PJ R...., br. 03/2-311/21-127 od 01.06.2021 godine, proizilazi da je tročlana Komisija izvršila kontrolu bespravne sječe lugarskog reona K... 5 u GJ B..... šume, Odjeljenje od 37 – 60 sa posebnim osvrtom na 51 Odjeljenje, kao i GJ G. I., Odjeljenje od 1-5 koji je dužio J. A. i prezadužen J.D. čuvaru šuma. Proizilazi da je Komisija izašla na lice mjesta u punom sastavu, kojom prilikom je utvrđeno da je ukupan broj panjeva odnosno bespravna sječa u GJ C. I., Odjeljenja od 1-5, 103 komada panjeva od bespravne sječe u količini od 94,20m3 a pored panja se nalazi 5,41m3, dok je ukupan broj panjeva u GJ B. šume Odjeljenje od 37-60, 38 komada panjeva i od ukupne količine bespravne sječe od 134,36m3 kada se oduzmu prijave u količini od 65,60m3 ostaje 68,76m3 neopravdane sječe. Iz zapisnika proizilazi da je Komisija prilikom obilaska svih odjeljenja obišla i pokazala jasno granice D. J., između privatnog i državnog vlasništa, s tim što Komisija nije mogla da ustanovi jasno granicu između privatnog vlasništva Ć. Lj. i državne šume, pa je Komisija predložila da se obezbijedi geodeta i postave trajni granični znaci, te da se izađe na lice mjesta u šumi koja je vlasništvo Z. Z. , koja je bila zamijenjena sa državnom imovinom.

Iz Ugovora o privremenom - povremenom vršenju poslova Ministarstva poljoprivrede i ruralnog razvoja br. ...od 08.05.2018 godine, Ugovora o djelu Ministarstva poljoprivrede i ruralnog razvoja br. ....od12.11.2018 godine i Ugovora o djelu Uprave za šume br. ...od 23.04.2019 godine i br..... od 17.10.2019 godine i ugovor br. ....od 06.04.2020 godine, proizilazi da je okrivljeni obavljao poslove čuvara šuma kod Uprave za šume PJ R...., na određeno vrijeme i to u periodu od 14.05.2018 do 31.10.2018 godine, zatim da je po Ugovoru o djelu obavljao iste poslove u periodu od 01.11.2018 do 23.04.2019 godine, kao i u periodu od 24.04.2019 do 15.10.2019 godine, od 16.10.2019 do 08.04.2020 godine, kao i od 13.04.2020 do 13.04.2021 godine.

Dovodeći u vezu zapisnik Komisije Uprave za šume sa ostalim izvedenim dokazima i odbranom okrivljenog, nesporno se zaključuje da okrivljeni čak nije ni bio prisutan kontroli reona sa kojim je bio zadužen prilikom utvrđivanja količine bespravne sječe, već je bio prisutan lugar koji je taj teren zadužio poslije njega, a što jasno proizilazi iz predmetnog zapisnika Komisije od 01.06.2021 godine. Međutim, ni sam okrivljeni ne spori činjenicu da je izvršena bespravna sječa bruto drvne mase od 14,283m3 četinara, a koja količina mu se optužbom stavlja na teret, s tim što je nesporna činjenica da je okrivljeni o predmetnoj bespravnoj sječi sačinio izvještaj i predao Upravi za šume PJ R..... koji je zaveden u djelovodniku te uprave.

Pri ovako utvrđenom činjeničnom stanju, sud je stao na stanovištu da nijedan dokaz izveden u toku krivičnog postupka nije mogao ubijediti sud da je okrivljeni J.A., izvršio krivično djelo zloupotreba službenog položaja za koje je optužen. Saslušani vještak šumarske struke N. D., istakao je da je okrivljeni podnio prijavu protiv NN počinilaca za bespravnu sječu od 14,283m3 koju je naveo u svom nalazu i da je ta prijava zavedena kod Uprave za šume PJ R..., ali da on kao vještak tu prijavu nije uvažio, jer drvna masa nije zaplijenjena ni pronađena. Međutim, nasuprot ovom stavu vještaka upravo činjenica da je okrivljeni sačinio izvještaj o bespravnoj sječi četinara bruto drvne mase 14,283m3 i predao ga Upravi za šume, upućuje na zaključak da je okrivljeni posao radio savjesno i odgovorno, i činio sve da zaštiti šumu od bespravne sječe i preduzimao kao lugar sve radnje koje je objektivno mogao preduzeti jedan čovjek kako bi zaštitio šumu, prijavljujući bespravne sječe Šumskoj Upravi R.... i oblilazeći teren i obavještavajući kako Upravu za šume PJ R...., tako i Centar bezbjednosti R... o bespravnim sječama čak i o fizičkim napadima i sprečavanju vršenja službene dužnosti, što je decidno naveo u svom nalazu i vještak N. D., a sve kako bi se zaštitila državna šuma. Isto tako nijedan izvedeni dokaz nije potvrdio tezu optužbe da je okrivljeni pribavio bilo kakvu protivpravnu imovinsku korist za sebe iskorištavanjem svog službenog položaja i neizvršavanjem svoje službene dužnosti, kao ni bilo kome drugom, niti je optužba pak pružila sudu dokaz u pogledu imena i prezimena bilo kog lica kome je okrivljeni omogućio da navodno pribavi takvu korist. Optužba je do kraja krivičnog postupka ostala zasnovana na pretpostavci da je okrivljeni iskorištavanjem svog službenog položaja i nevršenjem svoje službene dužnosti pribavio nepoznatim licima protivpravnu imovinsku korist i da iz tog razloga nije zaštitio šume od bespravne sječe na lugarskom reonu sa kojim je zadužen a nijedan izvedeni dokaz to nije potvrdio. Sama činjenica da je za nekog nastupila šteta, nije dovoljna za postojanje krivičnog djela zloupotreba službenog položaja ako nije utvrđena i namjera za pribavljanje kakve koristi sebi ili drugom ili namjera nanošenja kakve štete drugome. Kako sud zasniva presudu na činjenicama i dokazima a ne na pretpostavci, to je imajući u vidu utvrdjeno činjenično stanje, okrivljenog J. A. oslobodio od optužbe za krivično djelo zloupotreba službenog položaja iz čl.416 st.1 KZCG, a shodno čl. 373 st. 1 tač. 2 ZKP-a, pošto nije dokazano da je izvršio krivično djelo za koje je optužen.

Odluka da troškovi krivičnog postupka u iznosu od 577,50€, padaju na teret posebnog razdjela budžeta za rad sudova, zasnovana je na odredbi čl.230 st.1 ZKP-a i predstavlja izdatke koje je sud imao za vještaka šumarske struke.

O troškovima branioca okrivljenog sud će odlučiti posebnim rešenjem shodno čl. 227 ZKP-a.

Oštećena Uprava za šume P.... PJ R.... se radi ostvarivanja imovinsko pravnog zahtjeva za naknadu štete upućuje na parnicu, shodno čl. 239 st. 3 ZKP-a.

Sa iznijetih razloga odlučeno je kao u izreci presude.

OSNOVNI SUD U B......

Dana 13.03.2024 godine.

Zapisničar, S U D I J A
Momirka Fatić Dubravka Popović
PRAVNA POUKA:

Protiv ove presude nezadovoljna
stranka ima pravo žalbe u roku od 8 dana
od dana prijema iste Višem sudu u B. Polju
a preko ovog suda.