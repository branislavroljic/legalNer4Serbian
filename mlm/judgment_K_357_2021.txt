K.br. 357/21
OSNOVNI SUD U PODGORICI, po sudiji Goranu Đukoviću, uz učešće namještenika suda Sanje Radević, kao zapisnčara, u krivičnom predmetu protiv okrivljenog P. M., zbog krivčnog djela nepostupanje po zdravstvenim propisama za suzbijanje opasne zarazne bolesti iz čl. 287 Krvičnog zakonika Crne Gore, odlučujući po optužnom predlogu Osnovnog državnog tužilaštva iz Podgorice Kt.br. .../21 od 04. maja 2021. godine, koji je zastupala savjetnica ODT-a A. R., nakon glavnog i javnog pretresa, održanog dana 06.10.2021. godine, u prisustvu stranaka, donio je i istog dana javno objavio

P R E S U D U
Okrivljeni: P. M., sa JMBG ..., od oca S. i majke S., rođene P., rođen .... godine u P., sa prebivalištem u P., Ulica Lj. junaka broj .., državaljanin Cne Gore, razumije crnogorski jezik, po zanimanju privatni preduzetnik, neoženjen, nema djecu, završio srednju školu, srednjeg imovinog stanja,
KRIV JE
Zato što je:

Dana 02. marta 2021. godine, oko 23,52 časova, u ulici I. A., Glavni grad Podgorica, svjestan svog djela čije je izvršenje htio iako je znao da je njegovo djelo zabranjeno, postupao suprotno naredbi kojom se određuju mjere za suzbijanje i sprečavanje opasne zarazne bolesti i to članu 1 stav 1 tačka 1 Naredbe Ministarstva zdravlja za preduzimanje privremenih mjera za sprječavanje unošenja u zemlju, suzbijanje i sprečavanje prenošenja novog korona virusa od dana 10.02.2021. godine (''Službeni list Crne Gore'' broj 3/21, 7/21, 13/21, 15/21, 19/21), na način što se iako je građanima zabranjen izlazak iz objekta stanovanja u vremenu od 21.00 do 05.00 časova narednog dana, kretao putničkim motornim vozilom marke ''Golf 6'' registarskih oznaka CT .. ..., u čemu je otkriven od strane policijskih službenika Centra bezbjednosti Podgorica,
- čime je izvršio krivično djelo nepostupanje po zdravstvenim propisima za suzbijanje opasne zarazne bolesti iz čl. 287 Krivičnog zakonika Crne Gore.

Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl. 226, 229 i 374 Zakonika o krivičnom postupku,
I z r i č e:

USLOVNU OSUDU

Kojom mu prethodno utvrdjuje kaznu zatvora u trajanju od 30 (trideset) dana i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da ovom sudu na uplati novčani iznos od 30,00 eura na ime paušala u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva iz Podgorice Kt.br..../21 od 04. maja 2021. godine, okrivljenom P. M. stavljeno je na teret krivično djelo nepostupanje po zdravstvenim propisima za suzbijanje opasne zarazne bolesti iz čl. 287 Krivičnog zakonika Crne Gore. Zastupnica optužbe u završnoj riječi ostala je pri podnijetom optužnom predlogu i predložila je Sudu da okrivljenog oglasi krivim i osudi po Zakonu.

Iznoseći odbranu na glavnom pretresu, okrivljeni je ostao pri navodima odbrane date u prethodnom postupku, gdje je istakao da je kritične večeri kontrolisan od strane službenika Uprave policije u Ul. I. A., dok je vozio svoje vozilo "Golf VI", reg. oznaka CT .. .... Imao je namjeru da ode do fabrike koja posluje u sklopu njegovog privrednog društva "B.", jer se u objektu upalio alarm. Prije nego što je pošao dobio je obavještenje preko telefona - na aplikaciji koja signalizira u slučaju da dođe do uključivanja alarma. Pojasnio je da je izašao iz kuće koja se nalazi u ulici Lj. J., nastavio je kretanje ulicom I. A. u pravcu naselja K. G., i tada ga je zaustavila policija. Inače, imao je dozvolu za kretanje koja je izdata od privrednog društva "B.", ali je nije imao u tom trenutku sa sobom, već je bila u službenom vozilu "K.". Na glavnom pretresu je pojasnio da je znao da je navedenog dana važila naredba Ministarstva zdravlja za preduzimanje privremenih mjera za spriječavanje unošenja u zemlju, suzbijanje i spriječavanja širenja novog korana virusa, koja se odnosila na zabranu izlaska iz objekta stanovanja od 21:00 do 05:00 narednog dana. U trenutku kada ga je zaustavila policija imao je potvrdu o dozvoli kretanja, koja je izdata od firme "B.", koju potvrdu je, kao izvršni direktor, sam sebi izdao i potpisao, ali se ista nalazila u službenom vozilu. Istako je da ne posjeduje tu potvrdu, jer je " to bilo davno.

U zavšnoj rječi okrivljeni je ostao pri navodima odbrane date na glavnom pretresu.

Sud je u dokaznom postupku pročitao službenu zabilješku CB Podgorica SKP za imovinski kriminalitet Ku.br..../21 od 03.03.2021. godine, dok je porcesnim rješenjem odredjeno da se neće provoditi izvod iz Ke, jer je okrivljeni rođen na K..

Iz službene zabileške CB Podgorica SKP za imovinski kriminalitet Ku.br. .../21 od 03.03.2021. godine, prizilazi da su ovlašećni službenici policije, dana 02.03.2021. godine, prilikom obilska reona Zagorič, Masline i Zlatica, u ulici N. T., u 23:50 časova, primijetili vozilo "Golf 6" reg. oznaka CT .. .... Navedeno je da je vozilo u jednom trenutku skrenulu u Ul. I. A., gdje je tom prilikom i zaustavljeno u 23:52 časa. Prilikom provjere identiteta navedenog lica utvrdjeno je da se radi o P. M.. Obzirom da je postojala zabrana kretanja poslije 21:00 čas od navedenog lica zatražena je potvrda o kretanju, a isto kod sebe nije imalo potvrdu od kretanju poslije 21.00 čas. Zatim je navedeno lice sprovedeno u prostorije CB Podgorica.

Iz odbrane okrivljenog tokom čitavog postupka utvdjuje se da on kategorički negira izvršenje krivčnog djela. Istakao je da mu je bilo poznato da u kritičnom trenutku kada je automobilom napustio obejekat stanovanja važe mjere Ministarstva zdravlja o zabrani izlaska iz objekta stanovanja od 09:00 časava do 05:00 časova narednog dana, ali da je morao da izađe i da pođe do svoje fime jer mu se na aplikaciji pojavila informacija da se u fabrici uključio alarm. Takava situacija ne izvinjava okrivljenog, budući da je imao mogućnost da taj događaj prijavi Upravi policije CB Podgorica, koja bi mogla provjeriti navedenu situaciju, a isto tako okrivljeni je čitavo vrijeme tvrdio da je imao potvrdu firme za kretanje u naznačenom periodu, koju u trenutku kontrole nije pokazao policajcima jer mu je potvrda bila u službenom automobilu, a na pitanje suda da istu prezentuje, istakao je da je ne posjeduje i da je "to bilo davno", a sud konstatuje da, kada se pogleda vrijeme izvršenja krvičnog djela, može se konstatovati da to zaista nije billo tako davno, kako to okrivljeni neosnovano navodi. Zbog navedenog, odbrana okrivljenog je cijenjena kao neistinata i sračunata na izbjegavanje krivice, a obesnažena je službenom zabilješkom CB Podgorica Ku.br.../21 od 03.03.2021. godine. Okrivljeni je prekršio Naredbu Ministarstva zdravlja za preduzimanje privremenih mjera za sprječavanje unošenja u zemlju, suzbijanje i sprečavanje prenošenja novog korona virusa od dana 10.02.2021. godine (''Službeni list Crne Gore'' broj 3/21, 7/21, 13/21, 15/21, 19/21), kojom je u članu 1 stav 1 tačka 1 propisano da se radi sprečavanja unošenja zaraznih bolesti u zemlju, suzbijanja i sprečavanja prenošenja u druge zemlje, kao i zaštite stanovništva od novog koronavirusa, naređuju privremene mjere i to zabrana izlaska iz objekta stanovanja u vremenu od 21:00 do 05:00 časova narednog dana izuzev propisanih izuzetaka.

Cijeneći subjektini odnos okrivljenog prema izvršenom krivčnom djelu sud je utvrdio da je okrivljeni bio svjestan krivičnog djela i htio je njegovo izvršenje, pa je postupao sa direktnim umišljajem.

Prilikom izbora vrste i visine krivične sankcije, Sud je cijenio sve okolnosti iz čl. 42 Krivičnog zakonika Crne Gore, koje utiču da kazna bude manje ili veća, pa je u odsustvu otežavajućih okolnosti, kao olakšavajuću okolnost cijeno pretpostavljenu neosudjivanost okrivljenog, pa je okrivljenom izrekao uslovnu osudu, kojom mu je prethdno utvrdio kaznu zatvora u trajanju od 30 dana i istovremeno odredio da se utvrdjena kazna neće izvršiti ukoliko okrivljeni u roku od jedne godine po pravosnažnosti presude ne izvrši novo krivčno djelo, nalazeći da je ovakva krivčna sankcija pravedan balans izmedju zahtjeva za individualizacijom sankcije i svrhe njenog izricanja, pa se istom ima ostvariti svrha uslove osude iz čl. 52.st.2 Krivičnog zakonika Crn Gore, u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika Crne Gore.

Odluka o paušalu zasnovana je na odredbi čl. 226.st.3 Zakonika o krivčnom postupku.

Sa izloženog, primjenom citiranih Zakonskih propisa, odlučeno je kao u izreci presude.

OSNOVNI SUD U PODGORICI

Dana 06.10.2021.godine
SUDIJA
Goran Đuković, s.r.

PRAVNA POUKA: Protiv ove presude može se izjaviti žalba
u roku od 8 dana od prijema pisanog otpravka iste
Višem sudu u Podgorici, a preko ovog suda.

ZTO: Sanja Radević
DN-a:

-ODT Podgorica,
-Okrivljenom,
-sudskoj praksi
-a/a
Postupljeno dana:________________
Nasmještenik suda:_______________