K.br. 79/17
U IME CRNE GORE
OSNOVNI SUD U KOLAŠINU kao prvostepeni krivični po sudiji Mirjani Čepić,uz učešće zapisničara Bošković Slavke,u krivičnom predmetu protiv okrivljenog N. D., iz P., zbog krivičnog djela falsifikovanje isprve iz čl.412 stav 2 u vezi stava 1 Krivičnog zakonika, postupajući po optužnom aktu ODT iz Podgorice Kt.br. 397/17 od 30.03..2017.gdoine ,nakon održanog glavnog javnog pretresa u prisustvu rukovodioca ODT Vojislava Grujića, i u odsustvu okrivljenog donio je i javno objavio dana 12.10.2017.godine

P R E S U D U
OKRIVLJENI: N. D., JMB .., od oca Ljuba i majek Dragice,rođene Nikolić, rođen ...godine u S. b. – B. i H., sa prebivalištem u S. - ulica V. br.. Federacija Bi H , državljanin B i H po zanimanju radnik oženjen, otac jednog djeteta, pismen sa završenom osnovnom školom lošeg imovinog stanja.

KRIV JE
Zato što je:

Dana 08.02..2017.godine u Podgorici svjestan svoga djela čije je izvršenje htio i znajući da je njegovo djelo zabranjeno,upotrijebio kao pravu lažnu javnu ispravu-kopiju svjedočanstva o završenom obrazovanju, navodno izdato od strane Srednjoškolskog centra D. OOUR-a Saobraćajne škole u D., B.i H. pod djelovodnim brojem 04-9146 i brojem matične knjige 305/96 od 17.06.1994.godine, na način što je takvu lažnu javnu ispravu predao Ministarstvu prosvjete Crne Gore uz zahtjev za priznavanje inostrane diplome.

- Čime je izvršio krivično djelo falsifikovanje isprave iz čl.412 stav 2 u vezi stava 1 Krivičnog zakonika CG.

Pa mu sud primjenom citirane zakonske odredbe i čl.2,4,5,14,32,52,53 i 54 Krivičnog zakonika i čl.229 i 374 ZKP-a izriče
USLOVNU OSUDU

Kojom okrivljenom utvrđuje kaznu zatvora u trajanju od šest mjeseci i istovoremeno određuje da se ista neće izvršiti ukoliko okrivljeni u roku od dvije godine ne počini novo krivično djelo.

Obavezuje se okrivljeni da na ime sudskog paušala uplati iznos od 30,00€ uplatom sredstava na račun budžeta CG br.832-196-94 u roku od 15 dana od dana pravosnažnosti presude pod prijetnjom prinudnog izvršenja.

Na osnovu čl.75 Krivičnog zakonika i čl.477 ZKP-a izriče
MJERU BEZBJEDNOSTI
ODUZIMANJE PREDMETA
Pa se od okrivljenog Nikolić Darka trajno oduzima diploma SŠ D. pod djelovodnim brojem .. i broj matične knjige ..od 17.06.1994.godine.

O b r a z l o ž e nj e
ODT iz Podgorice svojim optužnim aktom Kt.br.397/17 od 30.03.2017.godine stavio je na teret okrivljenom N. D.da je počinio krivično djelo falsifikovanje isprave iz čl.412 stav 2 u vezi stava 1 Krivičnog zakonika, na način mjesto i vrijeme činjenično i pravno opisano izrekom presude.Pri podnijetom optužnom aktu rukovodilac ODT Vojislav Grujić ostao je do okončanja glavnog pretresa predlažući u završnoj riječi da sud okrivljenog oglasi krivim i osudi po zakonu.

Okrivljeni nije prisustvovao glavnom pretresu obzirom da mu se poziv nije mogao uručiti zbog neprijavljivanja sudu promjene adresu,na ime u otpužnom aktu adresa je u mjestu prebivališta, dok je na zapisniku o saslušanju pred ODT naznačena adresa boravišta, no ni na jednoj od ovih adresa okrivljenom nije bilo moguće uručiti poziv, pa je sud donio rješenje da se shodno čl.457 ZKP-a okrivljenom sudi u odsustvu, pa sa naprijed iznijetog razloga kao i zbog činjenice da je riječ o skraćenom postupku, da je okrivljeni predhodno saslušan te da njegovo prisustvo nije neophodno.

Sud je pročitao odbranu okrivljenog datu pred ODT Podgorica Kt.br.397/17 od 30.03.2017.godine u kojem okrivljeni u bitnom navodi da je završio OŠ u S. B I H, da je u junu ili julu 2008.godine preko svog kolege čijeg se imena ne može sjetiti saznao da neko lico iz Prnjavora može da mu sredi diplomu o završenom srednjem obrazovanju, a koji čovjek je sredio diplomu i ovom kolegi.Kolega je kontaktirao dotičnog, i rekao okrivljenom da ne mora ići u školu, da ne mora polagati ispite već da će mu sve biti završeno od strane ovog čovjeka.Po dobijenom obavještenju od kolege pozvao je ovog čovjeka iz Prnjavora čiji telefon nema, čijeg se imena ne može sjetiti i predao mu novac u iznosu od 700 KM , što iznosi oko 350,00€, a ovaj je njemu predao diplomu SŠC D.OOUR Saobraćajne škole , odnosno predao mu diplomu o završenom IV stepenu za zvanjem saobraćajnog tehničara.Okrivljeni navodi da je znao da mu je ovaj čovjek završio diplomu i predao svjedočanstvo o završenom obrazovanju za školsku 1994.godinu, a okrivljeni ističe da je u to vrijeme bio na ratištu.Ovu diplomu nije zagledao, vidio je da je ista ovjerena, iskopirao je i ovjerio njemu kopiju u Podgorici. Predmetnu diplomu 08.02.2017.godine odnio je u Ministarstvo prosvete u Podgorici, i predao kopiju službeniku Ministarstva, potom je popunio zahtjev uplatio taksu od 50,00€, ali ga niko nije obavijestio o tome da li je diploma nostrifikovana.Ukazao je da jedini razlog što je predao ovakvu diplomu bila činjenica da nije želio da ima samo završenu Osnovnu školu, jer je želio daima bolje radno mjesto, jer bi mu bila i veća zarada.U školi u kojoj mu je izdata diploma okrivljeni nije polagao istpita ne zna gdje se ova škola nalazi , poznata mu je činjenica da je trebao da pohađe školu i polaže ispite kako bi došao do vjerodostojne diplome, a takođe navodi činjenicu da je znao da je diploma koja je predata Ministarstvu falsifikovana.

U cilju razješnja ove krivično prvne stvari sud je u dokaznom postupkuizveo sledeće dokaze: pročitao zahtjev za priznanje inostrane diplome UP-i br.626-111/2017-1 od 08.02.2017.godine, dopis Ministarstva prosvete UP-i br.626-111/2017-1 od 09.02.2017.godine upućen ŠC D., dopis JU Sabraćajne i elektro škole D. br.03-169 od 16.02.2017.godine , izvršio uvid u izvod u KE okrivljenog i uvid u ovjerenu kopiju falsifikovane diplome koja se nalazi u spisima predmeta.

Iz ovako provedenih dokaza utvrđeno je sljedeće činjenično stanje: da je okrivljeni podnio zahtjev dana 08.02.2017.godine za priznavanje inostrane obrazovne isprave o stečenom srednjem stručnom obrazovanju, da je predata ovjerena kopija diplome ŠC Doboj OOUR Saobraćajne škole u D. za školsku 1993/1994.godinu, da je Ministarstvo prosvete uputilo dopis SŠ u D. , radi ispitivanja odnosno provjere vjerodostojnosti predmetne diplome. JU Saobraćajna i elektro škola D.j uputila je obavještenje Ministarstvu prosvjete CG da N. D. nije bio učenik predmetne škole te da diploma čija se vjerodostojnost provjerava nije izdala ova škola.

Ocjenom provedenih dokaza,a na osnovu predhodno utvrđenog činjeničnog stanja na nesumnjiv način se utvrđuje da se u radnjama okrivljenog NIkolić Darka stekli svi bitni elementi bića krivičnog djela falsifikovanje isprava iz čl.412 stav 2 u vezi stava 1 Krivičnog zakonika.Naime,nesporno je da je okrivljeni dana 08.02..2017.godine u Podgorici svjestan svoga djela čije je izvršenje htio i znajući da je njegovo djelo zabranjeno,upotrijebio kao pravu lažnu javnu ispravu-kopiju svjedočanstva o završenom obrazovanju, navodno izdato od strane SC D. OOUR-a Saobraćajne škole u D., Bosna i Hercegovina pod djelovodnim brojem 04-9146 i brojem matične knjige 305/96 od 17.06.1994.godine, na način što je takvu lažnu javnu ispravu predao Ministarstvu prosvjete Crne Gore uz zahtjev za priznavanje inostrane diplome.

Sa iznijetog sud ga je oglasio krivim i krivično pravno odgovornim.

Cijeneći posebno odbranu okrviljenog sud je istu prihvatio obzirom da je saglasna izvedenim dokazima i utvrđenim činjenicama, jer okrivljeni u svojoj odbrani priznaje da je znao da je predmetna diploma falsifikovana, i da čak ne zna gdje se škola u Doboju nalazi, te da nikada u njoj nije polagao ispite niti pohađao nastavu.

Cijeneći psihički odnos učinioca prema djelu sud nalazi da je isti postupao sa direktnim umišljajem svjestan svog djela znajući da je isto zabranjeno , ali je htio njegovo izvršenje.

Opredjeljujući se za krivičnu sankciju kod okrivljenog sudij je cijenio sve okolnosti od dznačaja za individualizaciju iste a tiču se ličnosti okrivljenog i djela stvljenog mu na teret pa je od olakšavajućih okolnosti na strani okrivljenog našao da je riječ o neosuđivanom licu, a otežavajućih okolnosti nije bilo.Kako je za ovo krivično djelo predviđena kazna zatvora od 3 mjeseca do 5 godina sud je okrivljlenog osudio na kaznu zatvora u trajnju od 6 mjeseci i istu odredio da se ista neće izvršiti ako okrivljeni u roku od 2 godine, koji je određen kao rok provjere ponašanja okrivljenog , ne počini novo krivično djelo.Po mišljenju suda ovakva vrsta krvične sankcije primjerena je težini učinjenog djela , i ličnosti počinioca, te je nadalje mišljenja da će se i prijetnjom kaznom dovoljno uticati na okrivljenog da u buduće ne vrši krivična djela.

Kako je okrivljeni oglašen krivim i krivično pravno odgovornim to ga je sud obavezao na plaćanje sudskog paušla u iznosu od 30,00€ koji je srazmjeran dužini trajanja postupka i imovinskim prilikama okrivljenog.

Sud je na osnovu čl. 75 Krivičnog zakonika i čl.477 ZKP-a okrivljenom izrekao mjeru bezbjednosti oduzimanje predmeta - falisifikovane diplome , zavedene pod djelovodnim brojem 04-9146 i brojem matične knjige 305/96 od 17.06.1994.godine.

Sa svega naprijed iznijetog odlučeno je shodno čl.374 ZKP-a kao u izreci presude.

OSNOVNI SUD U KOLAŠINU

Dana 10.10.2017..godine
Zapisničar, Sudija
Bošković Slavka s.r. Mirjana Čepić s.r.

PRAVNA POUKA: Protiv ove presude može se izjaviti žalba Višem sudu u B.Polju u roku od 8 dana od dana prijema pismenog otpravka presude.Žalba se podnosi preko ovog suda.