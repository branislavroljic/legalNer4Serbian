K.br. 112/13
U IME CRNE GORE
OSNOVNI SUD U BARU, sudija Leković Aleksandra, uz učešće namještenika Stanišić Ane, kao zapisničara, u krivičnom predmetu protiv okrivljenog D. A. zbog krivičnog djela građenje objekta bez građevinske dozvole iz čl. 326a Krivičnog zakonika, po optužnom predlogu Osnovnog državnog tužilaštva u Baru Kt. br. ... od 14.03.2013 godine, nakon održanog glavnog i javnog pretresa dana 10.09.2013 . godine u prisustvu zastupnika optužbe savjetnika kod Osnovnog državnog tužilaštva Borozan Sanje i okrivljenog, istog dana donio je i javno objavio

P R E S U D U
Okrivljeni D. A., JMBG ..., od oca M. i majke S., rođenog ... godine u B., stalno nastanjen u B.- P., penzioner, oženjen, otac troje djece, neosuđivan
KRIV JE
Što je:

Krajem decembra 2012 godine, u naselju K., Opština B., svjestan svog djela i htio njegovo izvršenje, kao investitor, protivno propisima iz čl. 69 Zakona o uređenju prostora i izgradnji objekta( „Sl. List CG“ 51/08, 40/10 i 34/11) bez prethodno pribavljene građevinske dozvole, započeo izgradnju stambenog objekta površine cca 12x18m2, na kat. parceli br. ... KO K. u B..

- čime je izvršio krivično djelo građenje objekta bez građevinske dozvole iz čl. 326 Krivičnog zakonika,
Pa mu sud primjenom čl.4,32,36,42,52,53,54 Krivičnog zakonika i čl. 369,371,374 ZKP-a izriče
USLOVNU OSUDU

Kojom mu utvrđuje kaznu zatvora u trajanju 6 (šest) mjeseca i istovremeno određuje da se kazna neće izvršiti ukoliko okrivljeni u roku 1 (jedne) godine i 6 (šest) mjeseci od dana pravosnažnosti presude, ne učini novo krivično djelo.

Okrivljeni je dužan da plati se troškove krivičnog postupka u iznosu od 30,00 eura, u roku od 15 dana od pravosnažnosti, pod prijetnjom prinudnog izvršenja.

O b r a z l o ž e nj e
Optužnim predlogom Osnovnog državnog tužilaštva u Baru Kt.br. ... od 14.03.2013 godine, koji je preciziran na glavnom pretresu, stavljeno je okrivljenom na teret izvršenje krivičnog djela bliže opisano u izreci presude.

Okrivljeni je u svojoj odbrani na glavnom pretresu u bitnom naveo da su tačni navodi iz optužnog predloga, odnosno da je tačno da je započeo izgradnju objekta na kat. parceli br. ... KO K. i da je potpuno svjestan da je izvršio krivično djelo jer je počeo izgradnju bez građevinske dozvole. Na tom prostoru nema detaljnog urbanističkog plana iz kojeg razloga se i ne može dobiti dozvola za izgradnju. Čitava oblast je izgrađena i svi su gradili bez dozvole. Dalje je naveo da je starosjedilac, da je počeo da gradi jer je htio nešto svojim unucima da ostavi.

Sud je u dokaznom postupku izveo sledeće dokaze: saslušan je svjedok B.N., pročitano je rješenje Uprave za inspekcijske poslove Odsjek inspekcije zaštite poslova broj ... od 05.03.2013.godine, zapisnik o inspekcijskom pregledu Uprave za inspekcijske poslove inspekcije zašteite prostora broj ... od 07.02.2013.godine, izvod iz KE za okrivljenog pribavljen od UP PJ Bar br. ... od 27.03.2013.godine.

Svjedok B. N. je u svom iskazu u bitnom navela da je kao inspektor zaštite vršila redovnu kontrolu u naselju U., kojom prilikom je konstatovala da se izvode građevinski radovi bez građevinske dozvole investitora D. A.. Sve što je zatečeno na licu mjesta konstatovano na zapisniku, nakon čega je donijela rješenje o rušenju objekta u izgradnji.

Iz rješenja Uprave za inspekcijske poslove Odsjek inspekcije zaštite prostora broj ... od 05.03.2013.godine, utvrđeno je da je naređeno subjektu nadzora D. A. iz B., da poruši objekat u izgradnji - temeljnu ploču, dimenzija u osnovi cca 18x12m, zidove prizemlja i prvu spratnu ploču, na kat parceli br. ... KO K., kao i da je rok za izvršenje naloženih upravnih radnji pet dana.

Iz zapisnika o inspekcijskom pregledu Uprave za inspekcijske poslove inspekcije zaštite prostora broj ... od 07.02.2013.godine utvrđeno je da se inspektor zaštite prostora Uprave za inspekcijske poslove dopisima obraćala Upravi policije za identifikaciju lica koje izvodi radove u naselju U. u Baru, te da je po saznanju ovog organa investitor bio S. R. iz U.. Međutim, na oba poziva se odazvao D. A. koji je dana 07.02.2013 godine došao u službene prostorije inspekcije u Baru i izjavio da je objekat u izgradnji u njegovom vlasništvu, da je trenutno u toku prenos vlasništva nad parcelom između S R. i njegove supruge D. E.

Iz izvoda KE za okrivljenog pribavljen od UP PJ Bar br. ... od 27.03.2013.godine utvrđeno je da isti nije evidentiran u kaznenim evidencijama PJ Bar.

Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret. Naime, okrivljeni je krajem decembra 2012. godine u naselju K. započeo izgradnju stambenog objekta pov. cca 12 x 18 m2, a da prethodno nije pribavio građevinsku dozvolu. Okrivljeni je u cjelosti priznao izvršenje krivičnog djela navodeći da je započeo izgradnju objekta, i da je potpuno svjestan da je izvršio krivično djelo s obzirom da je počeo da gradi bez dozvole, pojašanjavajući da se za navedeno područje i ne može dobiti dozvola. Takođe i iz ostalih provedenih dokaza, posebno iz zapisnika o inspekcijskom nadzoru, te iskaza saslušanog svjedoka B. N. u cjelosti su potvrđeni navodi optužnog predloga. Prema tome, nesporno je da okrivljeni nije imao dozvolu za građenje, a da je započeo izgradnju stambenog objekta. Konkretnom prilikom, preduzimajući radnje iz izreke presude, okrivljeni je postupao suprotno čl. 69 Zakona o uređenju prostora i izgradnji objekta kojim je propisano da se objekat može graditi na osnovu građevinske dozvole i tehničke dokumentacije. Pravno kvalifikujući utvrđeno činjenično stanje sud je našao da su se u radnjama okrivljenog stekli svi bitni elementi bića krivičnog djela građenje objekta bez građevinske dozvole iz čl. 326a Krivičnog zakonika. Okrivljeni je krivično djelo izvršio sa umišljajem, bio je svjestan da je započeo građenje objekta bez prethodno pribavljene građevinske dozvole, odnosno bio je svjestan svog djela i htio njegovo izvršenje.

Prilikom odlučivanja o vrsti i visini krivične sankcije sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti sud je cijenio raniji život učinioca odnosno da okrivljeni do sada nije osuđivan, njegove lične prilike da se radi penzioneru, te da je u cjelosti priznao izvršenje krivičnog djela. Otežavajućih okolnosti na strani okrivljenog nije bilo. Za krivično djelo građenje objekta bez građevinske dozvole iz čl. 326 a Krivičnog zakonika propisana je kazna zatvora od šest mjeseci do pet godina. Sud je okrivljenom izrekao uslovnu osudu kojom mu je utvrdio kaznu zatvora u trajanju od 6 mjeseci i istovremeno odredio da se kazna neće izvršiti ukoliko okrivljeni u roku od jedne godine i šest mjeseci ne izvrši novo krivično djelo. Imajući u vidu navedene olakšavajuće okolnosti, a u nedostatku otežavajućih, ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela.

Odluka o troškovima postupka zasnovana je na odredbi čl. 229 st.1 ZKP-a, a odmjereni su u iznosu od 30,00 eura, koji iznos je određen prema trajanju, složenosti krivičnog postupka i imovinskih prilika okrivljenog.

Na osnovu izloženog odlučeno je kao u izreci presude.

OSNOVNI SUD U BARU

Dana, 10.09.2013 godine
ZAPISNIČAR, SUDIJA,
Ana Stanišić Aleksandra Leković
PRAVNA POUKA: Protiv ove presude može se izjaviti žalba Višem sudu u Podgorici, u roku od 8 dana prijema pismenog otpravka. Žalba se predaje ovom sudu u dva primjerka.