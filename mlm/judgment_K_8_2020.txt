K.br.8/20
U IME CRNE GORE
OSNOVNI SUD U DANILOVGRADU, kao krivični, sudija Sonja Keković, uz učešće Ane Ivanović, kao zapisničara, u krivičnom predmetu protiv okrivljenog I.D.a, koga brani branilac T.N.a, advokat iz P., zbog krivičnog djela falsifikovanje isprave iz čl.412 st.2 u vezi st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva u Podgorici Kt.br.601/19 od 06.02.2020. godine, koji je na ročištu povodom odlučivanja o sporazumu o priznanju krivice zastupala Ana Radović, tužilac Osnovnog državnog tužilaštva u Podgorici, nakon pravosnažnosti rješenja o usvajanju sporazuma o priznanju krivice, dana 19.06.2020. godine, donio je

P R E S U D U
Okrivljeni I.D.O, JMBG...., od oca B. i majke R., rođene V., rođen.. godine u P., sa prebivalištem u D., na adresi K. b.b., državljanin Crne Gore, razumije crnogorski jezik, njegov jezik je crnogorski, pismen, završio srednju školu, nezaposlen, neoženjen, bez djece, lošeg imovnog stanja, osuđivan presudom Osnovnog suda u Danilovgradu K.br.41/16 od 24.03.2017. godine, zbog krivičnog djela ugrožavanje javnog saobraćaja iz čl.339 st.1 KZCG, kojom mu je izrečena uslovna osuda - utvrđena kazna zatvora u trajanju od 10 (deset) mjeseci, rok provjeravanja 3 (tri) godine.

Kriv je

Što je:

Dana 25. aprila 2019. godine, oko 13:00 časova, u ul. Njegoševoj, u Danilovgradu, svjestan svog djela čije je izvršenje htio i znajući da je njegovo djelo zabranjeno, napravio javnu lažnu ispravu u namjeri da je upotrijebi kao pravu, na način što je na neregistrovano putničko motorno vozilo marke “Mercedes“ tip 250 TD, broj šasije ....postavio registarske oznake ..., izdate za putničko motorno vozilo marke “Volkswagen“, tip Golf II, 1.3, broja šasije ..., da bi potom tako sačinjenu javnu lažnu ispravu upotrijebio kao pravu korišćenjem označenog vozila u javnom saobraćaju, kada je otkriven prilikom kontrole od strane službenika Uprave policije OB Danilovgrad,
- čime je izvršio krivično djelo falsifikovanje isprave iz čl.412 st.2 u vezi st.1 Krivičnog zakonika Crne Gore.

Pa sud okrivljenog primjenom citiranog zakonskog propisa, te čl. 4, 5, 13, 15, 32, 41 i 42 KZ CG i čl.226, 229 i 374 ZKP-a,
O S U Đ U J E
Na kaznu rada u javnom interesu u trajanju od 120 (jedna stotina i dvadeset) časova, koja kazna će se izvršiti za vrijeme od 3 (tri) mjeseca, s tim što ne može biti duža od 60 (šezdeset) časova u toku jednog mjeseca.

Ukoliko okrivljeni ne vrši rad u javnom interesu, ova kazna će se zamijeniti kaznom zatvora, tako što će se svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca.

Dužan je okrivljeni da na ime troškova krivičnog postupka - sudskog paušala uplati novčani iznos od 30,00 €, u roku od 15 dana po pravosnažnosti presude.

Na osnovu čl.75 st.1 KZ CG, od okrivljenog I.D.a trajno se oduzimaju registarske tablice ....

O b r a z l o ž e nj e
Optužnim predlogom Osnovnog državnog tužilaštva u Podgorici Kt.br.601/19 od 06.02.2020. godine, okrivljenom I.D.u stavljeno je na teret da je izvršio krivično djelo falsifikovanje isprave iz čl.412 st.2 u vezi st.1 Krivičnog zakonika Crne Gore.

Dana 09.06.2020. godine, uz dopis Osnovnog državnog tužilaštva u Podgorici Kt.br.601/19 od 08.06.2020. godine, Osnovnom sudu u Danilovgradu dostavljeni su zapisnik o pregovaranju Kt.br.601/19 od 08.06.2020. godine, zapisnik o saslušanju okrivljenog I.D.a Kt.br.601/19 od 08.06.2020. godine i sporazum o priznanju krivice Kt.br.601/19 od 08.06.2020. godine, zaključen između državnog tužioca Osnovnog državnog tužilaštva u Podgorici Ane Kalezić i okrivljenog I.D.a, u prisustvu branioca okrivljenog, advokata T.N.e, a radi odlučivanja o sporazumu o priznanju krivice.

Na ročištu za razmatranje sporazuma o priznanju krivice održanom dana 09.06.2020. godine, sud je pročitao dokaze predložene optužnim predlogom: potvrdu o privremeno oduzetim predmetima Uprave policije OB Danilovgrad Ku.br.24/19 od 25.04.2019. godine na ime okrivljenog I.D.a; potvrdu o privremeno oduzetim predmetima Uprave policije OB Danilovgrad Ku.br.24/19 od 25.04.2019. godine na ime okrivljenog I.D.a; službenu zabilješku Uprave policije OB Danilovgrad Ku.br.24/19 od 25.04.2019. godine; izvještaj o kriminalističko-tehničkom pregledu lica mjesta i uzorkovanju tragova br.97/19 od 25.04.2019. godine; izvršio uvid u CD sa fotografijama, koji se nalazi u prilogu izvještaja o kriminalističko-tehničkom pregledu lica mjesta i uzorkovanju tragova; službenu zabilješku Uprave policije OB Danilovgrad Ku.br.24/19 od 17.05.2019. godine; dopis MUP PJ za građanska stanja i lične isprave Tuzi br.10-233/19-10896/2 od 06.06.2019. godine; dopis MUP PJ za građanska stanja i lične isprave Podgorica br.05-233/19-13550/1 od 25.10.2019. godine; izvod iz kaznene evidencije Ministarstva pravde Crne Gore KE br.42/20 od 12.02.2020. godine, na ime okrivljenog I.D.a; zapisnik o pregovaranju Kt.br.601/19 od 08.06.2020. godine, sačinjen pred ODT-om u Podgorici, između državnog tužioca Osnovnog državnog tužilaštva u Podgorici Ane Kalezić i okrivljenog I.D.a, u prisustvu branioca okrivljenog, advokata T.N.e; zapisnik o saslušanju okrivljenog I.D.a Kt.br.601/19 od 08.06.2020. godine, sačinjen pred ODT-om u Podgorici i sporazum o priznanju krivice Kt.br.601/19 od 08.06.2020. godine zaključen između državnog tužioca Osnovnog državnog tužilaštva u Podgorici Ane Kalezić i okrivljenog I.D.a, u prisustvu branioca okrivljenog, advokata T.N.e.

Iz sadržine pročitanih dokaza, na koje ni okrivljeni, ni njegov branilac nijesu imali primjedbi, sud je zaključio da je državni tužilac pružio dovoljno dokaza o krivici okrivljenog I.D.a i da je okrivljeni u vrijeme i na način opisan u izreci ove presude učinio krivično djelo falsifikovanje isprave iz čl.412 st.2 u vezi st.1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o vrsti i visini krivične sankcije iz sporazuma o priznanju krivice, zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Prednje, imajući u vidu da je okrivljeni priznao izvršenje predmetnog krivičnog djela, kao i činjenicu da je lošeg imovnog stanja, što su olakšavajuće okolnosti na njegovoj strani, dok je od otežavajućih okolnosti cijenio njegovu raniju osuđivanost presudom Osnovnog suda u Danilovgradu K.br.41/16 od 24.03.2017. godine, zbog krivičnog djela ugrožavanje javnog saobraćaja iz čl.339 st.1 KZCG, kojom mu je izrečena uslovna osuda – utvrđena kazna zatvora u trajanju od 10 (deset) mjeseci, rok provjeravanja 3 (tri) godine, što je utvrđeno iz izvoda iz kaznene evidencije na ime okrivljenog. Imajući u vidu navedene olakšavajuće okolnosti na strani okrivljenog, ovaj sud nalazi da će se u konkretnom slučaju kaznom rada u javnom interesu u trajanju od 120 (jedna stotina i dvadeset) časova, koja kazna će se izvršiti za vrijeme od 3 (tri) mjeseca, s tim što ne može biti duža od 60 (šezdeset) časova u toku jednog mjeseca, ostvariti svrha kažnjavanja iz čl.32 KZCG i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZCG. Ukoliko okrivljeni ne vrši rad u javnom interesu, ova kazna će se zamijeniti kaznom zatvora, tako što će se svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca, a u smislu odredbe čl.41 st.6 Krivičnog zakonika Crne Gore.

Na osnovu čl.226 i 229 ZKP-a, okrivljeni je obavezan da na ime troškova krivičnog postupka - sudskog paušala uplati novčani iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog, u roku od 15 dana po pravosnažnosti presude.

Mjera bezbjednosti oduzimanje predmeta - registarskih tablica ..., izrečena je na osnovu čl.75 st.1 Krivičnog zakonika Crne Gore, jer se radilo o predmetima upotrijebljenim za izvršenje krivičnog djela, koji su svojina učinioca - okrivljenog I.D.a.

Na osnovu izloženog, a u smislu odredbe čl.303 st.1 i čl.374 Zakonika o krivičnom postupku, odlučeno je kao u izreci presude.

ZAPISNIČAR SUDIJA
Ana Ivanović, s.r. Sonja Keković, s.r.

PRAVNA POUKA: Protiv ove presude nije dozvoljena žalba.

DOSTAVITI:

- ODT-u u Podgorici
- Okrivljenom I.D.u
- Braniocu okrivljenog, advokatu T.N.i