K. br. 340/18
U IME CRNE GORE
OSNOVNI SUD U PODGORICI, po sutkinji Željki Jovović, uz učešće samostalne referentkinje Danijele Rajković kao zapisničarke, u krivičnom predmetu protiv okrivljenog S. D., zbog izvršenja krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore, po optužnom predlogu ODT Podgorica Kt. br. 1573/16 od 22. 06. 2018. godine, nakon pravosnažnosti rješenja o usvajanju sporazuma o priznanju krivice, dana 09. 10. 2018. godine donio je

P R E S U D U
Okrivljeni:

S. D., JMB xxxxxxxxxxxxx, od oca R. i majke J., rođene K., rođen xx. xx. 19xx. godine u N., sa prebivalištem u mjestu rođenja, državljanin Crne Gore, pismen, završio srednju školu, nezaposlen, razveden, otac jednog djeteta, lošeg imovnog stanja, osuđivan presudom Osnovnog suda u Nikšiću K. br. 72/12 od 09. 01. 2013. godine, zbog krivičnog djela iz čl. 412 st. 2 u vezi st. 1 KZ - 45 (četrdeset pet) dana zatvora; Osnovnog suda u Nikšiću K. br. 256/07 od 02. 06. 2010. godine, zbog krivičnog djela iz čl. 240 st. 1 u vezi st. 1 KZ - 4 (četiri) mjeseca zatvora i Višeg suda u Podgorici K. br. 171/05 od 11. 10. 2006. godine, zbog krivinog djela iz čl. 300 st. 1 u sticaju sa krivičnim djelom iz čl. 403 st. 1 KZ - 2 (dvije) godine i 5 (pet) mjeseci zatvora.

Kriv je

Što je:

Dana 08. septembra 2016. godine, oko 13:30 časova, u Podgorici, u Ulici Serdara Jola Piletića, ne pridržavajući se saobraćajnog propisa iz čl. 26 st. 2 ZOBS-a na putevima, ugrozio saobraćaj i doveo u opasnost život i tijelo ljudi, na način što je upravljajući putničkim vozilom marke "Audi A6" registarske oznake BD BA xxx, sa zemljane površine koja se nalazi sa desne strane navedene ulice gledano iz pravca mosta Milenijum, preduzeo radnju vožnje unazad sa namjerom da se uključi u saobraćaj i nastavi kretanje prema Vezirovom mostu, a da se prethodno nije uvjerio da to može da učini na bezbjedan način, usljed čega je, u trenutku kada je oštećeni M. V. prelazio kolovoz sa razdjelnog ostrva prema desnoj ivici kolovoza, gledano iz njegovog smjera kretanja, zadnjim dijelom vozila udario oštećenog, kojom prilikom je isti zadobio tešku tjelesnu povredu u vidu rascjepa zida grudne aorte u nishodnom (donjem) dijelu grudne aorte sa krvarenjem u tkivu oko rascjepa i sa sljedstvenim stvaranjem tzv. lažne aneurizme u nivou devetog i desetog grudnog pršljena i sa krvarenjem u lijevoj grudnoj duplji, nagnječenja slabinsko-krsnog predjela, nagnječenja i oguljotine kože u predjelu lijevog lakta, nagnječenja i oguljotine kože u predjelu desnog lakta i krvnog podliva kože u desnom tjemeno-potiljačnom predjelu, pri čemu je u odnosu na osnovno krivično djelo postupao sa svjesnim nehatom, jer je bio svjestan da ovakvim upravljanjem vozilom ugrožava javni saobraćaj i dovodi u opasnost život ljudi, ali je olako držao da do toga neće doći, dok je u odnosu na težu posljedicu - tešku tjelesnu povredu kod oštećenog, takođe, postupao sa svjesnim nehatom, jer je bio svjestan da svojom radnjom može prouzrokovati nastupanje takve posljedice, ali je olako držao da do toga neće doći,
- čime je izvršio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.

Pa ga Sud na osnovu citirane zakonske odredbe te čl. 4 st. 2, 32, 39, 42 Krivičnog zakonika Crne Gore i čl. 226, 229, 239 i 374 Zakonika o krivičnom postupku,
O S U Đ U J E
Na novčanu kaznu u iznosu od 1.800,00 eura (hiljadu i osam stotina eura) koju je dužan platiti u roku od 3 (tri) mjeseca po pravosnažnosti presude, a ako izrečenu novčanu kaznu ne plati u određenom roku Sud će novčanu kaznu zamijeniti kaznom zatvora, tako što će za svakih započetih 25,00 eura (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.

Obavezuje se okrivljeni da plati na ime troškova krivičnog postupka iznos od 217,00 eura, u roku od 15 dana po pravosnažnosti presude, pod prijetnjom prinudnog izvršenja.

Oštećeni M. V. se radi ostvarivanja imovinskopravnog zahtjeva upućuje na parnični postupak.

O b r a z l o ž e n j e
Osnovno državno tužilaštvo u Podgorici je optužnim predlogom Kt. br. 1573/16 od 22. 06. 2018. godine stavilo na teret okrivljenom S. D., izvršenje krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.

Nakon podnošenja optužnog predloga sudu, državni tužilac u ODT-u, okrivljeni i njegov branilac su zaključili sporazum o priznanju krivice dana 08. 10. 2018. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državni tužilac pružio dovoljno dokaza o krivici okrivljenog S. D. i da je okrivljeni u vrijeme, mjesto i na način opisan u izreci ove presude učinio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.

Odlučujući o kazni iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa kaznom prihvatljiv, imajući pritom u vidu okolnosti koje stoje na strani okrivljenog, a koje je cijenio državni tužilac prilikom pregovaranja o kazni, i to da je okrivljeni porodičan čovjek, otac jednog djeteta, pri čemu je ranije osuđivan, ali ne i za istovrsno krivično djelo, pa će se i po nalaženju ovog suda sa izrečenom kaznom na okrivljenog u dovoljnoj mjeri uticati da ubuduće ne čini krivična djela, čime će biti ostvarena svrha kažnjavanja iz čl. 32 Krivičnog zakonika Crne Gore, u vezi sa opštom svrhom propisivanja i izricanja krivičnih sankcija u smislu čl. 4 st. 2 Krivičnog zakonika Crne Gore.

Okrivljeni je, shodno čl. 227 Zakonika o krivičnom postupku, obavezan da plati troškove krivičnog postupka u ukupnom iznosu od 217,00 eura, od čega iznos od 104,50,00 eura na ime naknade troškova angažovanja vještaka medicinske struke i iznos od 82,50 eura na ime naknade troškova angažovanja vještaka saobraćajne struke, a iznos od 30,00 € na ime sudskog paušala, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog.

Oštećeni je, shodno čl. 239 Zakonika o krivičnom postupku, radi ostvarivanja imovinskopravnog zahtjeva upućen na parnični postupak.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 09. 10. 2018. godine.

ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković
ZAPISNIČARKA SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Okrivljenom i braniocu adv. B. M.,
- Punomoćniku oštećenog adv. D. R.,
- a/a
Postupljeno dana __________________
Namještenik suda __________________