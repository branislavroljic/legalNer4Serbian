K. br. 735/21
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv protiv okrivljenog M. L., zbog krivičnog djela ugrožavanje javnog saobraćaja iz čl. 339 st. 3 u vezi sa st. 1 Krivičnog zakonika Crne Gore, nakon javnog glavnog pretresa održanog 23.09.2022. godine, u prisustvu zastupnika optužbe Miloša Pipovića savjetnika u Osnovnom državnom tužilaštvu u Podgorici i okrivljenog, izrekao je i istog dana objavio,
P R E S U D U
Okrivljeni: M.L., JMB ..........., od oca S. i majke M., rođene V., rođen ..... godine u Podgorici, sa prebivalištem u Podgorici - Ul. K. br..., državljanin Crne Gore, razumije crnogorski jezik, njegov jezik je srpski, avijatičar, oženjen, otac troje djece, pismen, završio fakultet, lošeg imovnog stanja, osuđivan presudama Okružnog suda u Beogradu K. br. 838/05 od 27.02.2006. godine zbog krivičnog djela neovlašćena proizvodnja i stavljanje u promet opojnih droga iz čl. 245 st. 1 KZ SRJ (2 godine i 6 mjeseci zatvora) i Osnovnog suda u Podgorici K. br. 74/20 od 07.11.2020. godine zbog krivičnog djela ubijanje i mučenje životinja i razaranje njihovih staništa iz čl. 309 st. 1 Krivičnog zakonika Crne Gore (uslovna osuda), protiv kojeg se ne vodi postupak za drugo krivično djelo.

Kriv je

Što je:

Dana 25. oktobra 2020. godine, oko 14.30 časova, u Podgorici, u ulici Z. J., ne pridržavajući se saobraćajnog propisa iz čl. 76 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što upravljajući putničkim vozilom marke "V.G. " registarskih oznaka ...., desnom kolovoznom trakom ulice Z. J. iz pravca bulevara J. B. T. u pravcu raskrsnice sa ulicom R. D., nije držao potrebno odstojanje od putničkog motornog vozila marke "V. C." registarskih oznaka ......, kojim je, ispred njega, u istom smjeru upravljao oštećeni P. B., tako da može blagovremeno da uspori ili da se zaustavi ako vozilo ispred njega uspori ili se zaustavi, pa je nakon što se vozilo "V. C." zaustavilo, prednjim lijevim dijelom vozila kojim je upravljao udario u zadnji desni dio tog vozila, kojom prilikom je oštećeni P. B. zadobio laku tjelesnu povredu u vidu istegnuća mekih tkiva vrata, pri čemu je okrivljeni bio svjestan da takvom svojom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći,
- čime je izvršio krivično djelo ugrožavanje javnog saobraćaja iz čl. 339 st. 3 u vezi sa st. 1 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 2 (dvije) godine po pravosnažnosti presude ne učini novo krivično djelo.

Obavezuje se okrivljeni da plati na ime troškova krivičnog postupka iznos od 173,00 €, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Okrivljenom M. L. je optužnim predlogom Osnovnog državnog tužilaštva u Podgorici Kt. br. 1033/21 od 28.10.2021. godine stavljeno na teret krivično djelo ugrožavanje javnog saobraćaja iz čl. 339 st. 3 u vezi sa st. 1 Krivičnog zakonika Crne Gore. Zastupnik optužbe je u završnoj riječi predložio sudu da okrivljenog oglasi krivim i osudi po zakonu.

Okrivljeni M. L. je u odbrani datoj u izviđaju i na glavnom pretresu priznao izvršenje krivičnog djela koje mu se stavlja na teret, saglasno u bitnom navodeći da je dana 25.10.2020. gode, negdje oko 14.30 časova, upravljao putničkim motornim vozilom marke "G. V.", registarske oznake . ...., kojom prilikom se kretao desnom saobraćajnom trakom desne kolovozne trake Z. J. ulice u pravcu K. ulice. U jednom trenutku vozilo marke "C.", koje se kretalo ispred njega u istom pravcu, se zaustavilo neposredno prije ulaska u raskrsnicu, pa je prednjim lijevim dijelom svog vozila udario u zadnji desni dio navedenog vozila. U završnoj riječi je naveo da se kaje zbog učinjenog i žao mu je što je oštećeni povrijeđen.

Uzimajući u obzir potpuno i jasno priznanje okrivljenog, koje u toku postupka nije dovedeno u sumnju, i cijeneći ga kao dokaz, sud primjenom čl. 458 st. 2 Zakonika o krivičnom postupku nije izvodio druge dokaze, osim izvoda iz registra kaznenih evidencija Ministarstva pravde, ljudskih i manjinskih prava KE 1804/2021 od 25.11.2021. godine. Na taj način je tokom postupka nesumnjivo utvrđeno da okrivljeni dana 25. oktobra 2020. godine, oko 14.30 časova, u Podgorici, u ulici Z. J., ne pridružavajući se saobraćajnog propisa iz 76 Zakona o bezbjednosti saobraćaja na putevima, ugrozio javni saobraćaj i doveo u opasnost život i tijelo ljudi, na način što upravljajući putničkim vozilom marke "V. G. V." registarske oznake ...., desnom kolovoznom trakom ulice Z. J. iz pravca bulevara J. B. T. u pravcu raskrsnice sa ulicom R. D., nije držao potrebno odstojanje od putničkog motornog vozila marke "V. C." registarskih oznaka ....., kojim je, ispred njega, u istom smjeru upravljao oštećeni B. P., tako da može blagovremeno da uspori ili da se zaustavi ako vozilo ispred njega uspori ili se zaustavi, pa je nakon što se vozilo "V. C." zaustavilo, prednjim lijevim dijelom vozila kojim je upravljao udario u zadnji desni dio tog vozila, kojom prilikom je oštećeni B. P. zadobio laku tjelesnu povredu u vidu istegnuća mekih tkiva vrata.

Okrivljeni se nije pridržavao čl. 76 Zakona o bezbjednosti saobraćaja na putevima, kojim je propisano da vozač mora da drži potrebno odstojanje od vozila koje se kreće ispred njega, tako da može blagovremeno da uspori ili da se zaustavi, ako vozilo ispred njega uspori ili se zaustavi. Usled ovakvog propusta okrivljenog došlo je do sudara između njegovog vozila i vozila kojim je ispred njega upravljao oštećeni B. P., koji je usljed sudara zadobio laku tjelesnu povredu u vidu istegnuća mekih tkiva vrata.

Cijeneći psihički odnos okrivljenog prema izvršenom djelu, sud nalazi da je okrivljeni bio svjestan da svojom radnjom, odnosno nepropisnom vožnjom u kojoj nije držao potrebno odstojanje od vozila koje se kretalo ispred njega, može ugroziti saobraćaj i na taj način dovesti u opasnost život i tjelo ljudi, ali je olako držao da do toga neće doći. Time je u radnjama okrivljenog pored objektivnih ostvaren i subjektivni element bića krivičnog djela ugrožavanje javnog saobraćaja iz čl. 339 st. 3 u vezi sa st. 1 Krivičnog zakonika Crne Gore.

Prilikom odlučivanja o krivičnoj sankciji, sud je shodno čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične prilike, odnosno činjenicu da je lošeg imovnog stanja i da je otac dvoje maloljetne djece i stav oštećenog koji se nije pridružio krivičnom gonjenju, dok je od otežavajućih okolnosti cijenjen njegov raniji život, odnosno osuđivanost za krivična djela navedena u izreci presude, ali je sud imao u vidu da okrivljeni ranije nije osuđivan za isto ili istovrsno krivično djelo, a što je utvrđeno iz izvoda iz registra kaznenih evidencija Ministarstva pravde, ljudskih i manjinskih prava KE 1804/21 od 25.11.2021. godine. Imajući u vidu navedene okolnosti, sud je okrivljenom, shodno čl. 53 i čl. 54 Krivičnog zakonika Crne Gore, izrekao uslovnu osudu kao u izreci presude, nalazeći da prema okrivljenom nije nužno primijeniti kaznu radi krivično pravne zaštite, jer se može očekivati da će se i upozorenjem uz prijetnju kaznom zatvora u trajanju od tri mjeseca i vremenom provjeravanja od dvije godine, na okrivljenog u dovoljnoj mjeri uticati da ubuduće ne vrši krivična djela. Time će se uspješno ostvariti svrha uslovne osude iz čl. 52 st. 2 Krivičnog zakonika Crne Gore, a u okviru opšte svrhe propisivanja i izricanja krivičnih sankcija u smislu čl. 4 st. 2 Krivičnog zakonika Crne Gore.

S obzirom na to da je okrivljeni oglašen krivim, sud ga je shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka plati iznos od 173,00 €, od čega se iznos od 60,50 € odnosi na ime nagrade vještaku medicinske struke, a iznos od 82,50 € na ime nagrade vještaku saobraćajne struke, te da na ime pušalnih troškova plati iznos od 30,00 €, koji je određen prema trajanju i složenosti postupka i imovnom stanju okrivljenog.

Na osnovu iznijetih razloga, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana 23.09.2022. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude dozvoljena je
žalba u roku od 8 dana od dana
prijema prepisa iste, Višem sudu
u Podgorici, a preko ovog suda.

ZTO. Edina Kraja