U IME CRNE GORE
K.br. 63/21
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog J.M., koga po službenoj dužnosti brani D.A., advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. u vezi čl. 23. Krivičnog zakonika Crne Gore, po optužnici Višeg državnog tužilaštva u Podgorici Kt.br. 27/21 od 14.05.2021. godine, koju je na ročištu povodom odlučivanja o sporazumu o priznanju krivice zastupala Danka Ivanović Đerić, državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 13.12.2021. godine, donio je
P R E S U D U
Optuženi:

JA.M. JMBG 1..., od oca M. i majke N., rođene F., rođen .... godine u P..., sa prebivalištem u P...i, Ma..., državljanin Crne Gore, neoženjen, bez djece, završio srednju saobraćajnu školu, nezaposlen, lošeg imovnog stanja, neosuđivan, u pritvoru od 21.02.2021.godine od 13,00 časova, pa nadalje
KRIV JE
Zato što je:

Dana 21.02.2021. godine, na Skadarsko jezero, Glavni grad Podgorica, zajednički i po prethodnom dogovoru sa optuženim R.N., neovlašćeno radi prodaje držao opojnu drogu marihuanu - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.list CG br. 41/2018 od 28.06.2018. godine), iako je bio svjestan da postupa neovlašćeno i protivpravno, pa je to i htio, na način što je po prethodnom dogovoru označenog dana u limenom plovilu reg. oznaka ... V... M... .... serijskog broja O..., vlasništvo optuženog R.N., držao sedam džakova u kojima se nalazila opojna droga marihuana ukupne neto mase 199,3 kilograma, u čemu je otkriveni od strane policijskih službenika, a koja opojna droga je bila namijenjena daljoj neovlašćenoj prodaji,
- čime je kao saizvršilac izvršio krivično djelo - neovlašćena proizvodnja, držanje i stavljanje u promet opojnih droga iz člana 300. st 1. u vezi čl. 23. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl.14,15, 32, 33, 36, 42, i 51. Krivičnog zakonika Crne Gore, te odredbi čl. 226., 229., 303. i 374. Zakonika o krivičnom postupku
O S U Đ U J E
Na kaznu zatovra u trajanju od 3 (tri) godine, u koju kaznu mu se uračunava vrijeme provedeno u pritvoru počev od dana 21.02.2021. godine od 13,00 časova, pa na dalje dok pritvor bude trajao.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice, na ime troškova vještačenja po vještaku za digitalne dokaze S.B., uplati iznos od 63,25 eura,kao 1/2 nagrade dosuđene vještaku, kao i troškove paušala Višem državnom tužilaštvu u Podgorici, iznos od 50,00 eura, na račun Vrhovnog državnog tužilaštva broj 832-1187-31 i iznos od 50,00 eura na ime paušala Višem sudu u Podgorici, na broj žiro računa 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice, dok će o troškovima naknade branioca po službenoj dužnosti, sud odlučiti naknadno posebnim rješenjem po pribavljanju podataka o njihovoj visini.

O b r a z l o ž e nj e
Optužnicom Višeg gržavnog tužilaštva u Podgorici Kt.br. 27/21 od 14.05.2021. godine, optuženom J.M., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz člana 300. st 1. u vezi čl. 23. Krivičnog zakonika Crne Gore.

Dana 22.11.2021. godine, Više državno tužilaštvo u Podgorici, dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 13.12.2021. godine, sud je na saglasan predlog stranaka pročitao dokaze predložene optužnicom i to: službenu zabilješku Uprave policije Sektor granične policije Podgorica br. 60/20 od 21.02.2021. godine i izvršio uvid u fotodokumentaciju Uprave policije CB Podgorica, broj 17/3-4-280/237 od 21.02.2021. godine sačinjena povodom fotografisanja lica mjesta, pročitao dvije potvrde o privremeno oduzetim predmtima Uprave policije-Odeljenje bezbjednosti kriminalističke policije Stanica policije za borbu protiv droge broj 180/2021 od 21.02.2021. godine na ime N.R., tri potvrde o privremeno oduzetim predmtima Uprave policije - Odeljenje bezbjednosti kriminalističke policije Stanica policije za borbu protiv droge broj 180/2021 od 21.02.2021. godine na ime M.J., zapisnik o pretresanju računara, mobilnih telefona i drugih električnih uređaja Uprave policije CB Podgorica, Stanica kriminlaističke policije za borbu protiv droge broj Ku.br. 180/21 od 12.03.2021. godine na ime optuženog J.M., službenu zabilješku UP CB Podgorica- Stanica kriminalističke policije za borbu protiv droge Ku.br. 180/2021 od 08.04.2021. godine, izvještaj o hemijskom vještačenju Forenzičkog centra Danilovgrad, broj 445/21 od 12.03.2021. godine, izvještaj o DNK vještačenju Forenzičkog centra Danilovgrad, broj 444/21 od 25.03.2021. godine, nalaz i mišljenje vještaka digitalne forenzike dr B.S. o informaciono-tehnološkom vještačenju od 12.05.2021.godine, dopunu nalaza i mišljenja vještaka digitalne forenzike dr B. S. o informaciono-tehnološkom vještačenju od 14.05.2021. godine, pročitao prevod poruka izdvojenih informaciono-tehnološkim vještačenjem mobilnog telefona optuženog J.M. sa albanskog jezika, izvod iz kaznene evidencije Ministarva pravde broj 05/2-041-2273/21 od 01.03.2021. godine ne ime optuženog J.M., zapisnik o pregovararanju Kt(sp)br. 76/21 od 22.11.2021. godine, zapisnik o priznanju krivice Kt(sp)br. 76/21 od 22.11.2021. godine i sporazum o priznanju krivice Kt(sp)br. 76/21 od 22.11.2021. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državna tužiteljka pružila dovoljno dokaza o krivici optuženog, te da je optuženi kao saizvršilac izvršio krivično djelo neovlašćena proizvodnja, držanje i stavljanje u promet opojnih droga iz člana 300. st 1. u vezi čl. 23. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog, sud je najprije u smislu čl. 42. Krivičnog zakonika Crne Gore, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti) u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani optuženog cijenio priznanje izvršenja krivičnog djela, prihvatanje krivice i iskreno kajanje za učinjeno krivično djelo, što je dovelo do efikasnosti okončanja postupka, pa je sud cijeneći naprijed navedene olakšavajuće okolnosti, a u odsustvu otežavajućih okolnosti mišljenja da je kazna zatvora u trajanju od 3 (tri) godine, srazmjerna stepenu krivice optuženog i težini počinjenog krivičnog djela, da će se istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno članu 51. Krivičnog zakonika Crne Gore, sud je optuženom u izrečenu kaznu zatvora uračunao vrijeme provedeno u pritvoru počev od 21.02.2021.godine od 13,00časova, pa nadalje.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao i na plaćanje troškova krivičnog postupka, na ime troškova vještačenja po vještaku za digitalne dokaze S.B., u iznosu od 63,25 eura, kao 1/2 nagrade dosuđene vještaku, kao i troškove paušala Višem državnom tužilaštvu u Podgorici, iznos od 50,00 eura, na račun Vrhovnog državnog tužilaštva broj 832-1187-31 i iznos od 50,00 eura na ime paušala Višem sudu u Podgorici, na broj žiro računa 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice, dok će o ostalim troškovima postupka, odnosno o troškovima naknade branioca po službenoj dužnosti, sud odlučiti naknadno posebnim rješenjem po pribavljanju podataka o njiovoj visini.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana 13.12.2021.godine
Zapisničar S u d i j a
Novčić Slobodanka,s.r Tabaš Predrag,s.r
PRAVNA POUKA
Protiv ove presude nije dozvoljena žalba
Tačnost otpravka ovjerava namještenik suda
Novčić Slobodanka