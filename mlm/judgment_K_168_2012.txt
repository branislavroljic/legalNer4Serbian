K
K.br.168/12
U IME CRNE GORE
OSNOVNI SUD U Nikšiću, po sudiji Draganu Baboviću uz učešće zapisničara Stanke Krištof, u krivičnom predmetu protiv okrivljenog P. B.a iz Podgorice, zbog krivičnog djela ugrožavanje javnog saobraćaja iz čl. 339 st.3 u vezi st. 1 KZ , odlučujući po Optužnom prelogu ODT-a Nikšić Kt.br. 40/11 od 14.02.2012. godine, nakon održanog glavnog, javnog pretresa dana 01.11.2012. godine, u prisustvu zamjenika ODT-a Đorojević Dejana i okrivljenog i njegovog branioca Dj. S advokata iz Podgorice, donio je i istog dana javno objavio

P R E S U D U
OKRIVLJENI:

P. B. , od oca M i majke R , rodjene R , rodjen xxxxx. godine u P nastanjen u xxxxx, državljanin Crne Gore, oženjen, otac dvoje djece, automehaničar, neosudjivan ,
Na osnovu čl. 373 tač. 2 ZKP-a
OSLOBADJA SE OD OPTUŽBE
Da je:

Dana 28.08.2010 godine oko 17,45 časova na magistralnom putu Nikšić - Podgorica u mjestu Drenovštica ne pridržavajući se saobraćajnih propisa , upravljao svojim putničkim vozilom marke Renault Megan reg.br. xxxxx iz pravca Nikšića u pravcu Podgorice i time tako ugrozio saobraćaj da je doveo u opasnost život i tijelo oštećenog M. Ž.a na način što vozilo u kretanju nije držao što bliže desnoj ivici kolovoza i na tolikoj udaljenosti od nje da s obzirom na brzinu kretanja vozila , uslove saobraćaja i na stanje i osobine puta ne ugrožava druge učesnike u saobraćaju i ne izlaže sebe opasnostii što prilikom mimoilaženja sa svoje lijeve strane nije ostavio dovoljno rastojanja između svog vozila i putničkog motornog vozila marke Golf II reg.br. xxxx , kojim je iz suprotnog smjera iz pravca Podgorice u pravcu Nikšića upravljao oštećeni M. Ž.o pa je vozeći ovako protivno odredbama čl. 27 st. 2 i čl. 42 st. 1 ZOBSa na putevima vozilom zahvatio središnji operativni prostor kolovoza namijenjen za bezbjedno mimoilaženje vozila , usled čega je na sredini operativne širine puta došlo do sudara bočne lijeve strane vozila okrivljenog P. B.a i bočne lijeve strane vozila oštećenog M. Ž.a , kada je došlo do loma spoljnjeg lijevog retrovizora na vozilu oštećenog , nakon čega su fragmenti polomljnog stakla retrovizora ušli u unutrašnjost vozila oštećenog M. Ž.a, kojom prilikom je imenovani zadobio laku tjelesnu povredu u vidu razderne rane konjuktive lijevog oka i masivne erozije rožnjače lijevog oka,
- čime bi izvršio krivično djelo ugrožavanje javnog saobraćaja iz čl. 339 st.3 u vezi st. 1 KZ
Troškovi krivičnog postupka padaju na teret budžetskih sredstava suda.

O b r a z l o ž e n j e
Optužnim predlogom ODT-a Nikšić Kt.br. 40/11 od 14.02.2012. godine, stavljeno je na teret okrivljenom da je izvršio krivično djelo činjenično i pravno bliže opisano u izreci presude.

Zamjenik ODT-a Đorojević Dejan je u zavrsnoj rijeci istakao da ostaje pri podnijetom optužnom aktu i predložio da Sud okrivljenog oglasi krivim i osudi po Zakonu.

Okrivljeni je u svojoj odbrani naveo da je dana 28.08.2010 godine negdje oko 17,45 upravljao pmv marke „Reno Megan“ reg. oznaka xxxxx i kretao se magistralnim putem Nikšić Podgorica tačnije iz pravca Bogetića u pravcu Podgorice. Na mjestu suvozača sjedjela je njegova supruga Biljana, a na zadnjem sjedištu njegova maloljetna djeca M i M i svastika B . Kretao se pristupačnom brzinom i bezbjedno oko 60km/h, i to desnom kolovoznom trakom gledano iz njegvoog pravca kretanja. Kretao se u koloni vozila i sigurno je da je ispred njega bilo 4-5 vozila, a takođe i iza njegovog vozila. Isto tako iz suprotnog pravca iz Podgorice kretala se kolona oko 10-ak vozila, pa dolaskom na početak jednog proširenja sa desne strane gleano iz njegovog pravca kretanja a gdje su bila parkirana dva vatrogasna vozila , primijetio je jedno vozilo Golf II koje je istupilo iz kolone vozila iz pravca Podgorice i prešlo na njegovu desnu stranu, a tog vozača lijevu kolovoznu traku jedno metar ipo-dva, te ne zna da li je to vozilo htjelo da pretiče ili se vozač tog vozila negdje zagledao, i ne zna kojom se brzinom to vozilo kretalo. Da bi izbjegao direktni kontakt sa tim vozilom naglo je skrenuo u desnu stranu uz svirenu, ali do kontakta je ipak došlo i to na način što ga je ovo vozilo udarilo u retrovizor na vozačevoj strani vozila i u zadnji dio vozila. Dalje je naveo da je prvi put kad je vidio ovo vozilo ono se nalazilo po sredini kolone koja je išla iz pravca Podgorice. Kad je zaustavio vozilo , vozila Golf više nije bilo i zna da je na tom dijelu puta bila veća pravina oko kilometar pa pretpostavlja da je ovo vozilo išlo većom brzinom. Naveo je i da se zaustavio na jedno desetak metara od kontakta njihovih vozila. Nakon toga je pozvao policiju, te je došao samo jedan službenik policije sa civilnim vozilom koji je od njega uzeo podatke i navode u vezi saobraćajne nezgode. Istakao je da je do kontakta između vozila došlo na njegovoj kolovoznoj traci i to metar, metar ipo od središnje linije te da je zasutavio vozilo na nekih deset metara od mjesta kontakta a onda pozvao policiju i nakon što je zaustavio vozilo na proširenju dvojica ljudi koji su bili parkirani na proširenju su mu kazali da mu je otpao retrovizor, ali nikakve bliže podatke o tim licima nije znao. U završnoj riječi je istakao da prihvata završnu riječ svog branioca.

Branilac okrivljenog u završnoj riječi je istakla da je optužnim aktom ODT-a stavljeno na tretet okrivljenom izvršenje krivičnog djela ugrožavanja javnog saobraćaja iz čl. 339 st.3 u vezi st.1 KZ te smatra da provedenim dokazima nijesu potvrđeni navodi optužbe niti krivična odgovornost njenog branjenika, te da je uviđajna dokumentcija nepotpuna, kao i da ne sadrži osnovne parametre na osnovu kojih bi se mogao utvrditi uzrok saobraćajne nezgode te je predložila da sud njenog branjenika oslobodi krivice.

Sud je u dokaznom postupku saslušao svjedoka M. Ž.a, svjedoka P. B , M K , R B , pročitao službenu zabilješku UP PJ Nikšić Ku.br. 939 od 19.03.2010 godine,pročitao nalaz i mišljenje sudskog vještaka saobraćajne struke ing. M Š te istog neposredno saslušao, te pročitao izvod iza kaznene evidencije na ime okrivljenog.

Svjedok-oštećeni M. Ž.o u svom iskazu u bitnom je istakao da je dana 28.08.2010 godine nešto oko 18,00 časova upravljao svojim putničkim vozilom marke „Golf 2“ reg. br. xxxx i kretao se magistralnim putem Podgorica- Nikšić, te dolaskom u mjesto Drenovštica kretao se prvi u koloni vozila, koja se kretala iz Podgorice i u jednom momentu je osjetio da jedno vozilo udara u njegovo vozilo kojom prilikom mu je otkinulo retrovizor, koji ga je pogodio u lijevu stranu glave u predjelu oka, te su ga stakla od retrovizora povrijedila, od kojih je zadobio posjekotine oka, i to tri. Naveo je da ne zna kako je došlo do lomljenja stakla ovog retrovizora, da li od udara ovog vozila, ili od udara retrovizora o njegovu glavu , a nakon čega je primijetio u središnjem retrovizoru da se vozilo koje ga je udarilo udaljava sa lica mjesta. Dalje je naveo da je do kontakta između njegovog vozila i vozila kojim je upravljao okrivljeni došlo na prostoru desne kolovozne trake , gledano iz pravca Podgorice ka Nikšiću, a kojom se on kretao i to smatra na 20 cm od središne linije kolovoza. Ne zna odakle se ovo vozilo stvorilo, i zbog čega je došlo do kontakta između njihovih vozila, kao i da je nakon kontakta bio jako depresivan , pa nije zaustavio svoje vozilo već je zbog povrede oka nastavio kretanje i pošao u opštu bolnicu Nikšić da mu se ukaže pomoć, a nakon toga u policiju da prijavi slučaj. Sa njim u vozilu na mjestu suvozača nalazio se njegov drug M K . U konačnom se nije pridružio krivičnom gonjenju i nije ispostavio imovinsko pravni zahtjev.

Svjedok P. B u svom isakazu u bitnom je istakla da se kritičnom prilikom nalazila u vozilu kojim je upravljao njen suprug i to na mjestu suvozača i kretali su se od Nikšića ka Podgorici u koloni vozila , te ispred njihovog vozila bilo dvoje troje vozila a toliko i iza njihovog vozila, a takođe se kolona vozila kretala iz pravca Podgorice. Dalje je navela da su se oni kretali desnom kolovoznom trakom, gledano iz pravca Nikšića, i u jednom momentu je njen suprug počeo da svira ,te naglo skrenuo udesno , te je odjednom osjetila i vidjela da jedno vozilo udara u njihovo vozilo i to u predjelu lijevog retrovizora i zadnjeg lijevog dijela vozila. Nakon toga, njen suprug je zaustavio vozilo na jedno 20-ak metara od mjesta gdje se dogodila nezgoda, i tu su bili parkirani neki vatrogasci koji su mu kazali gdje mu se nalaze djelovi od vozila, te je njen suprug iste pokupio, a onda pozvao policiju, a vozilo koje je u njih udarilo nastavilo je kretanje. Navela je da je do nezgode došlo u njihovoj kolovoznoj traci i to po njenom mišljenju metar do metar ipo od središnje linije kolovoza. Istakla je da smatra da je ovaj momak koji ih je udario gledao u drugom pravcu te da njen suprug nije pošao skroz desno svojim vozilom ko zna šta bi se desilo i kakve bi posledice bile.

Svjedok M K u svom iskazu u bitnom je istakao da se kritičnom prilikom nalazio na mjestu suvozača u vozilu marke „Golf 2“ kojim je upravljao njegov drug M. Ž.o i kretali su se iz pravca Podgorice ka Nikšiću pa dolaskom u mjesto Drenoštica u jednom momentu je primijetio da vozilo koje se kretalo u koloni vozila iz suprotnog smjera pokušava da pretekne jedno vozilo i ulijeće u „makazice“, a Ž.o kad ga je primijetio pokušava da izbjegne kontakt i bježi u desnu stranu svoje kolovozne trake, međutim do kontakta je ipak došlo i to lijeve strane Ž.ovog vozila u predjelu retrovizora i prednjeg blatobrana i retrovizora i zadnje člijeve strane vozila kojim je upravljao okrivljeni. Od tog kontakta stakla od retrovizora Ž.ovog vozila Ž.a su pogodila u predjelu lijevog oka, te je isti zadobio povredu oka. Vozilo kojim je upravljao okrivljeni se nije zaustavilo već je nastavilo kretanje, a on se okrenuo i vidio da se radi o nekom sivom vozilu ,a ostale podatke vezano za tablice i tip vozila nije mogao da uoči. Nakon kontakta Ž.o nije zasutavio vozilo već je nastavio kretanje i odmah pošao u opštu bolnicu Nikšić da mu se ukaže pomoć, a on je ostao ispred bolnice da ga sačeka. Nakon što su mu ukazali pomoć u bolnici Ž.o je otišao u stanicu policije te prijavio slučaj. Takođe je istakao da se nezgoda dogodila oko 17,45 časova, da je Ž.o nakon nezgode malo usporio kretanje vozila, te kad je primijetio da iz oka krvari nastavio je kretanje prema bolnici da mu se ukaže pomoć, te mu je on govorio da zasutavi vozilo i da on vozi , međutim Ž.o je odbio jer je bio pod stresom i nastavio je kretanje.

Svjedok R B u svom iskazu u bitnom je istakla da se kritičnom prilikom nalazila u vozilu marke „Reno Megan“ kojim je upravljao B. P., sa njim u vozilu je bila njegova supruga i njihovo dvoje djece. Ona se nalazila na zadnjem sjedištu vozila, tačnije iza suvozača ,kretali su se od Nikšića ka Podgorici i u oba pravca su bile kolone vozila. U jednom momentu u saobraćajnu traku kojom su se kretali, odjednom je naglo skrenulo vozilo marke „Golf 2“ svijetlo sive boje, a kada ga je B. uočio pokušao je da izbjegne kontakt te, otišao vozilom skroz desno koliko je to mogao, a s obzirom na uslove i širinu puta, međutim do kontakta je ipak došlo i to na način što ih je ovo vozilo praktično, očešalo i to duž lijeve strane vozila kojim je B. upravljao. Mjesto na kojem se dogodila nezgoda je bilo pregledno, nije bilo nikakvih preticanja i nije joj jasno iz kojih razloga je došlo do nezgode.Vozač vozila „Golf“ nakon što je ostvario kontakt sa njihovim vozilom je napustio lice mjesta, a B. je zasutavio vozilo na oko 10-ak metara od mjesta kontakta. Nakon što su zaustavili vozilo , izašli su iz istog , pa je B. pozvao policiju i došla je policija i izvršila uviđaj. Jedan je policajac kazao da se ne sjekiraju i da ne brinu da će sve biti u redu, te da je policija uočila tog mladića koji je upravljao „golfom“ koji je udario u njihovo vozilo. Dalje je navela da misli da je mjesto kontakta bilo od središnje trake kolovoza, a u njihovoj aobraćajnoj traci na udaljenosti jedno metar do metar ipo.

Iz službene zabilješke Uprave policije- PJ Nikšić broj 939 od 19.10.2010 godine, proizilazi da su učesici ove saobraćajne nezgode M. Ž.o koji je upravljao vozilom marke „Golf“ reg.br. xxx i P. B. koji je upravljao putničkim motornim vozilom marke „Reno Megan“ reg.br. xxxxx. Dalje je navedeno da je na lice mjesta upućen OPS PJ Nikšić L D , koji je obavio informativni razgovor sa okrivljenim P. B.om. Dalje proizilazi da pregledom užeg i šireg dijela lica mjetsa na kolovozu se ne uočavaju bilo kakvi materijalni tragovi koji bi preciznije ukazivali na kontakt ova dva vozila. Vozilo „Reno Megan“ zatečeno je parkirano uz desnu ivicu kolovoza , gledano iz pravca Nikšića u pravcu Podgorice, dok vozilo „golf“ nije zatečeno na licu mjesta. Nadalje proizilazi da je dežurna služba UP-PJ Nikšić, obaviještena od starne medicinskog centra Nikšić da se u njihovim prostorijama nalazi dovezeno jedno lice , radi ukazivanja ljekarske pomoći od povreda zadobijenih u saobraćajnoj nezgodi, te nakon toga u medicinski centar je upućen OPS T M kojom prilikom je u prostorijama MC Nikšić zatekao M. Ž.a i sa istim obavio informativni razgovor a na okolnosti navedene saobraćajne nezgode. M. Ž.o je zadobio lake tjelesne povrede i isti je zadržan na dalje liječenje u MC Nikšić. Na vozilima je pričinjena materijalna šteta i to na vozilu „golf“ lijevi rterovizor, prednja lijeva vrata i prednji lijevi blatobran, a na vozilu „Reno“ lijevi retrovizor, zadnji lijevi blatobran i zadnji branik po lijevo strani.

Sudski vještak saobraćajne struke M Š u svom nalazu i mišljenju je istakao da raspoloživi fond podataka prikupljenih u vezi predmetne saobraćajne nezgode ne dopušta pouzdano utvrđenje prostornih i drugih pokazatelja dinamike nezgode, ali imajući u vidu osnovni podatak o načinu fizičkog kontakta vozila proizilazi, da je do nezgode došlo usled propusta u vožnji kako vozača putničkog motornog vozila „Reno Megan“ reg.oznaka xxxx tako i usled propusta u vožnji od strane vozača putničkog motornog vozila marke „Golf2“ reg. oznaka xxxx. Vozač putničkog motornog vozila marke „ Reno Megan“ reg oznaka xxxx, nije održavao bezbjedni smjer kretanja vozila na bezbjednoj distanci, od desne ivice puta u smjeru kretanja, a takođe ni bezbjedni razmak vozila kojim je upravljao od putničkog motornog vozila marke „Golf2“ reg.oznaka xxxx u fazi mimoilaženja, usled čega je vozilom kojim je upravljao zahvatio središnji prostor kolovoza puta , namijenjen za bezbjedno mimoilaženje , što je dovelo do fizičkog kontakta bočne lijeve starne voziala matrke „Reno Megan“ i bočne lijeve starne vozila marke „Golf 2“ na sredini kolovoza puta, kojom prilikom je došlo do loma spoljenjg retrovizora jednog i drugog vozila, nakon čega su fragmenti polomljenog stakla ovog retrovizora uletjeli u unutrašnjost prostora vozila marke „Golf2“ pa je ovom prilkom vozač ovog vozila zadobio laku tjelesnu povredu, dok je na putničkom vozilu marke „ Golf“ pričinjena materijalna šteta u iznosu od 700 eura a na putničkom voziulu marke „reno megan“ u iznosu od 1100 eura. Vozač putničkog motornog vozila marke „Golf2“ reg.oznaka xxxx nije održavao bezbjedni smjer kretanja vozila, desnom stranom kolovoza na bezbjednoj distanci od desne ivice puta u smjeru kretanja, a takođe ni bezbjedni razmak vozila koji mje upravljao od putničkog vozila marke „Reno Megan“ reg. oznaka xxxx, već je vozilo kojim je upravljao u ovoj fazi zahvatio prostor sredine kolovoza gdje je locirana središnja uzdužna razdjelna linija, usled čega je došlo do fizičkog kontakta bočne lijeve strane putničkog vozila marken „Golf 2“ i bočne lijeve strane putničkog vozila marke „Reno Megan“ na sredini kolovoza puta, kojom prilikom je na putničkom motornom vozilu „Reno Megan“ pričinjena šteta u iznosu od 1100 eura, čija vrijednost iznosi 12000 eura a na putničkom votilu „Golf 2“ pričinjena je šteta u iznosu od 700 eura, a vrijednost ovog vozila iznosi 1600 eura. Da su vozači nevdenim vozilima održavali bezbjedni smjer kretanja vozila u smjeru kretanja odnosno bezbjedni razmak u fazi mimoilaženja ne bi došlo odo ove nezgode. Ograničeni fond podataka u vezi ove nezgode ne omogućava potpunu vremensko prostornu analizu nezgode.

Na glavnom pretresu vještak je istakao da raspoloživi fond podataka iz spisa predmeta ne omogućava pouzdano utvrđenje svih elemenata koji su od značaja za utvrđivanje dinamike nezgode. Ovo posebno iz razloga što nedostaju osnovni parametri neophodni za pouzdano utvrđenje uzroka navedene saobraćajne nezgode, jer je u vezi iste sačinjena smo službenena zabilješka u kojoj su konstatovani samo podaci o učesnicima nezgode. Nedostaju podaci o liniji prostiranja puta, širini kolovoza, zautavnoj prostornoj poziciji vozila marke „Reno“ reg.oznaka xxx , dok drugo putničko vozilo, kako proizilazi iz službene zabilješke nije se ni zaustavilo na licu mjesta. Takođe nije konastatovana prostorna pozicija ni najmanjeg fragmenata polomljenog stakla od spoljnjeg retrovizora vozila a koji fragment je morao bar jedan ostati na kolovozu. Jedino su konstatovana fizička oštećenja na vozilima koja iniciraju način- mehanizam ostavrenog fizičkog kontakta. Prema prikazu nezgode od starne jednog i drugog vozača, jedino se pouzdano može zaključiti da su se vozila nalazila u fazi mimoilaženja i da je u toj fazi ostvaren fizički kontakt. Dalje je naveo da je u svom zaključku iznio mišljenje u vezi uzroka nezgode, pa je i tada istakao da se rekonstrukcijom iste uz učešće učesnika u nezgodi , svjedoka, i ovlašćenog lica koji je obavio uviđaj obavi rekonstrukcija, kojom bi se po njegovj ocjeni u znatnoj mjeri doprinijelo rasvetljavanju uzroka iste, što ne znači da bi se istom utvrdilo precizno utvrđenje elemenata uzroka nezgode, a obzirom na činjenicu da u spisima predmeta nema podataka koji su od značaja za utvrđivanje uzroka i toka saobraćajne nezgode. Dalje je istakao da se ne može izjasniti na kojoj kolovoznoj traci je došlo do fizičkog kontakta aiz razloga kako je ranije naveo jer nema podataka u spisima predmeta, nije vršen uviđaj niti skica lica mjesta, a u službenoj zabilješci nisu unešeni podaci na osnovu kojih bi se precizno moglo izjasniti na okolnost gdje je došlo do kontakta između vozila. Svoj zaključak je izveo na osnovu fizičkog oštećenja jednog i drugog vozila i činjenice da su posle fizičkog kontakta vozila nastavila kretanje kolovoznom površinom i nisu ostvarila bočni kontakt pored kolovoza što je po njegovoj ocjeni rezultira da je kontakt ostvaren u središnjoj zoni puta, i po njegovoj ocjeni oba vozača učesnika nezgode nisu držali razmak između vozila 90 cm, što podrazumijeva po 50 cm od razdjelne linije u jednoj i drugoj traci. Na posebno pitanje branioca okrivljenog da otkoloni nejasnoće u nalazu vještak je kazao da raspoloživi fond podataka ne dopušta precizno i pouzdano utvrđenje mikro zone , fizičkog kontakta vozila, što tačno znči da nije moguće utvrditi na kojoj distnci od lijeve i desne ivice kolovoza puta u fazi mimoilaženja vozila su ostvarila fizički kontakt, ali polazeći od činjenice da nije nastupila destabilizacija vozila, da nije došlo do izlijetanja vozila van lijeve ivice puta, a da je ostavren bočni fizički kontakt u fazi mimoilaženja zaključio je po svojoj procjeni da je kontakt ostavren u zoni središnjeg operativnog dijela kolovoza koja iznosi 1m, a s obzirom da nema u spisima podataka na osnovu kojih bi izvršio prostornovremensku analizu predmetne saobraćajne nezgode ne mogu se utvrditi svi elementi saobrćajne nezgode.

Iz nalaza i mišljenja vještaka medicinske struke B dr. V utvrđeno je da je oštećeni M. Ž.o kritičnom prilikom zadobio povrede u vidu razderne rane konjuktive lijevog oka i masivne erozije rožnjače lijevog oka, te da su navedene povrede lake prirode.

Na osnovu svih provedenih dokaza pojedinačno i u njihovoj medjusobnoj vezi, sud nalazi da nije dokazano da je okrivljeni počinio krivično djelo koje mu je optužbom stavljeno na teret. Naime, okrivljenom je stavljeno na teret da je prouzrokovao saobraćajnu nezgodu na način što vozilo u kretanju nije držao što bliže desnoj ivici kolovoza i na tolikoj udaljenosti od nje, da sobzirom na brzinu kretanja vozila uslove saobraćaja, na stanje i osobine puta ne ugrožava druge učesnike u saobraćaju i ne izlaže sebe opasnosti i što prilikom mimoilaženja sa svoje lijeve strane nije ostavio dovoljno rastojanja izmedju svog vozila i put.mot.vozila „Golf II“, reg.br. xxxx kojim je iz suprotnog smjera iz pravca Podgorice u pravcu Nikšića upravljao oštećeni M. Ž.o, pa je vozeći ovako protivno odredbama čl.27.st.2. i čl.42.st.1. ZOBS-a na putevima vozilom zahvatio središnji operativni prostor kolovoza namijenjen za bezbjedno mimoilaženje vozila, usled čega je na sredini operativne širine puta došlo do sudara bočne lijeve strane vozila okrivljenog P. B.a i bočne lijeve strane vozila oštećenog M. Ž.a. Okrivljeni negira da je kritičnom prilikom izazvao saobraćajnu nezgodu kako je to opisano optužnim aktom, već ističe da je vozač vozila „Golf“ M. Ž.o iznenada prešao na njegovu kolovoznu traku, te da je do kontakta došlo na metar – metar ipo od središnje linije kolovoza u saobraćajnoj traci kojom se on kretao. Oštećeni M. Ž.o dogadjaj predstavlja sasvim drugačije, te ističe da je do kontakta vozila došlo na prostoru desne kolovozne trake, gledano iz pravca kojim se on kretao, tj. iz praca Podgorice u pravcu Nikšića i to na 20cm od središnje linije kolovoza. Takodje i saslušani svjedoci različito predstavljaju dogadjaj, pa tako svjedoci P. B i R B navode da je do kontakta izmedju ovih vozila došlo na prostoru kolovozne trake kojom se kretao okrivljeni P. B. i to na udaljenosti od oko metar do metar ipo od središnje linije kolovoza, dok svjedok M K ističe da je okrivljeni svojim vozilom preticao neko vozilo i tom prilikom prešao na kolovoznu traku kojom se kretao M., te da je M. vozilom otišao desno pokušavajući da izbjegne kontakt, ali je do kontakta ipak došlo.

Imajući u vidu različite iskaze okrivljenog i oštećenog, te iskaze saslušanih svjedoka koji potpuno različito predstavljaju dogadjaj u pogledu toga kako je došlo do saobraćajne nezgode i u kojoj kolovoznoj traci, te činjenicu da nije sačinjen zapisnik saobraćajne nezgode, niti skica lica mjesta, niti su na kolovozu evidentirani bilo kakvi tragovi, već je samo sačinjena službena zabilješka u kojoj su naznačeni podaci o učesnicima nezgode i da je sa istim obavljen razgovor vezano za istu. Sud nalazi da tokom postupka nije na nesumnjiv način utvrdjeno da je okrivljeni počinio krivično djelo stavljeno mu na teret.

U prilogu ovakvom zaključku suda stoje navodi vještaka saobraćajne struke koji je u svom nalazu naveo da raspoloživi fond podataka iz spisa predmeta ne omogućava pouzdano utvrdjenje svih elemenata koji su od značaja za utvrdjivanje dinamike nezgode. Ovo posebno iz razloga što nedostaju osnovni parametri neophodni za pouzdano utvrdjenje uzroka navedene saobraćajne nezgode jer je u vezi iste sačinjena samo službena zabilješka u kojoj su konstatovani samo podaci o učesnicima nezgode. Nedostaju podaci o liniji prostiranja puta, širini kolovoza , zaustavnoj prostornoj poziciji vozila marke „Reno“, reg. oznaka xxxx dok drugo putničko vozilo kako proizilazi iz službene zabilješke nije se ni zaustavilo na lice mjesta, a takodje nije konstatovana prostorna pozicija ni najmanjeg fragmenta polomljenog stakla od spoljnjeg retrovizora vozila, koji fragment je morao bar jedan ostati na kolovozu. Vještak je dalje istakao da se ne može izjasniti na kojoj kolovoznoj traci je došlo do fizičkog kontakta, a iz razloga kako je to ranije naveo, jer nema podataka u spisima predmeta, nije vršen uvidjaj, niti skica lica mjesta, a u službenoj zabilješci nijesu unešeni podaci na osnovu kojih bi se precizno mogao izjasniti gdje je došlo do kontakta izmedju vozila.

Na osnovu utvrdjenog činjeničnog stanja sud cijeni da nema sigurnih dokaza da je okrivljeni počinio krivično djelo stavljeno mu na teret, pa je sud shodno načelu in dubio pro reo iz čl. 3 st. 3 ZKP-a odlučio kao u izreci ove presude.

Kako je okrivljeni oslobođen od optužbe u smislu čl. 230 st. 1 ZKP-a, troškovi krivičnog postupka isplaćuju se iz posebnog razdjela budžeta za rad sudova, a odnose se na troškove branioca optuženog, o kolima će sud odlučuiti posebnim rješenjem.

Sa svega izloženog a primjenom čl. 373 tač. 2 ZKP-a, odlučeno je kao u izreci presude.

OSNOVNI SUD U NIKŠIĆU, dana, 01.11.2012. godine

ZAPISNIČAR, SUDIJA,
Stanka Krištof Dragan Babović
Za tačnost otpravki tvrdi i ovjerava službenik suda.

PRAVNA POUKA: Protiv ove presude nezadovoljna stranka ima pravo žalbe u roku od 8 dana, od dana prijema iste, preko ovog suda Višem sudu Podgorici.