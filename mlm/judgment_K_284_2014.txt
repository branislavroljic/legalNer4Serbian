K.br.284/14
U IME CRNE GORE
Osnovni sud u Beranama, po sudiji pojedincu Spasović Milovanu, uz učešće samostalnog referenta Fatić Momirke, kao zapisničara, u krivičnom predmetu protiv okrivljenog B. N., iz A., zbog produženog krivičnog djela posebni slučajevi falsifikovanja isprave iz čl.413. st.1. tač.5. u vezi čl.412. st.1. u vezi čl.49. Krivičnog zakonika Crne Gore, po izmijenjenom optužnom predlogu Osnovnog državnog tužilaštva u Beranama Kt.br.103/2014 od 25. decembra 2014. godine, nakon održanog glavnog i javnog pretresa, u prisustvu zastupnika javne optužbe Zamjenika Osnovnog državnog tužilaštva u Beranama Mićović Jadranke, branioca okrivljenog advokata S. A., iz B. i okrivljenog, donio je dana 09.10.2015. godine:

P R E S U D U
Okrivljeni B. N., sa jmbg ... , od oca V. i majke M., rođene B., rođen .. . godine, u selu Z., sa prebivalištem u selu Z., opština A., državljanin C. G., pismen, sa završenom srednjom školskom spremom, srednjeg imovnog stanja, neosuđivan.

OSLOBAĐA SE OD OPTUŽBE
Da je:

Dana ... . godine, kao predsjednik MZ Z., u selu Z., opština A., svjestan svog djela čije je izvršenje htio iako je znao da je isto zabranjeno, načinio isprave - potvrde o količini i vrsti prehrambenih namirnica koje su se pokvarile usljed nestanka električne energije .... mjeseca ... . godine, na ime:B. D., B. B., B. M., V.Z., B. D., B. M., B. M., B.M., B.B., B.M., B. R. M., B. R. Č., B.M., V.B., V.I., B. N., B. M., V.M., B. Z., B. V., V. B., B. S., B. R., B. B., I.M., M.R., B. S., B. V., V.D., V.N., B. M. M., B.M., B. Z., V.S., B. P., B. T., B. L., M.D., B. P., B. M., B. V., B. M., V.R., V.M., B. M., B. R. R., V.S., B. Lj., B. M.- M., V.B., V.M., V.R., V.P. i B. M., iste svojeručno potpisao i neovlašćeno ovjerio pravim pečatom MZ Z..

- čime bi učinio produženo krivično djelo posebni slučajevi falsifikovanja isprave iz čl.413. st.1. tač.5. u vezi čl.412. st.1. u vezi čl.49. Krivičnog zakonika Crne Gore /KZ CG/.

- pošto djelo za koje je optužen po Zakonu nije krivično djelo, shodno čl.373. st.1. tač.1. Zakonika o krivičnom postupku /ZKP-a/.

- troškovi krivičnog postupka padaju na teret budžetskih sredstava, shodno čl.230. st.1. ZKP-a.

O b r a z l o ž e nj e
Optužnim predlogom Osnovnog državnog tužilaštva u Beranama Kt.br.103/2014 od 25. decembra 2014. godine, okrivljenom B. N., iz A., stavljeno je na teret produženo krivično djelo posebni slučajevi falsifikovanja isprave iz čl.413. st.1. tač.5. u vezi čl.412. st.1. u vezi čl.49. KZ CG.

Na glavnom pretresu održanom dana 09.10.2015. godine, zastupnik javne optužbe, Zamjenik Osnovnog državnog tužilaštva u Beranama Mićović Jadranke, je prije davanja završne riječi je izmijenila podneseni optužni predlog u njegovom činjeničnom opisu,kako to stoji u izreci presude, dok je ostala pri pravnoj kvalifikaciji krivičnog djela stavljenog na teret okrivljenom. U završnoj riječi, ostala je pri izmijenjenom optužnom predlogu, navodeći da je dokazima izvedenim tokom postupka utvrđeno da je okrivljeni učinio produženo krivično djelo za koje je optužen. S tim u vezi, predložila je sudu da okrivljenog B. N. za isto oglasi krivim i izrekne mu uslovnu osudu kojom će mu utvrditi kaznu zatvora u trajanju od tri mjeseca i istovremeno odrediti da se ista neće izvršiti ukoliko u roku od jedne godine od dana pravosnažnosti presude ne učini N. krivično djelo.

Okrivljeni B. N., tokom postupka, u svoju odbranu, naveo je da nije izvršio krivično djelo koje mu je stavljeno na teret i da nije iskoristio svoj službeni položaj na način da je izdao potvrde mještanima sela Z., opština A., o količini i vrsti prehrambenih namirnica koje su se pokvarile usljed nestanka električne energije, u periodu od ... . godine pa do ... . godine zbog nevremena i dotarajalosti , da nije bilo kakvu ispravu falsifikovao kao predsjednik MZ Z.. Dalje je naveo,da su mu se mještani sela Z. usljed nestanka električne energije obraćali jer su pretrpjeli štetu zbog kvarenja prehrambenih proizvoda u njihovim rashladnim uređajima, da se kao predsjednik MZ Z. obraćao E. u A. i E. u B. sa zahtjevom da im se naknadi šteta, ali da nije udovoljeno tom zahtjevu. Dalje je naveo, da je nakon odraćanja od strane mještana sazvao zbor građana, kojom prilikom je formirana komisija u čijem sastavu su bili B. M.,B. R. i on - kao predsjednik Mjesne zajednice, da su nakon formiranja komisije pošli su u obilazak domaćinstava, utvrdili pravo stanje prehrambenih proizvoda , mesa , povrća, pojedinačno i to u svim domaćinstvima koja su pretrpjela štetu usljed nestanka električne energije, da je kao Predsjednik MZ Z. i predsjednik komisije sačinio potvrde sa potpisom vlasnika, vrstom namirnica, količinom i njegovim svojeručnim potpisom i iste potvrde proslijedio E. B.. Ističe da se odluke mjesnog odbora sela Z. nalaze u kancelariji Mjesne zajednice Z. , zavedene pod rednim brojem u djelovodnu knjigu, kao i zapisnici sa sastanka Mjesnog odbora Z., zapisnici o učestvovanju mještana na akciji radi otklanjanja kvarova na distributivnoj mreži. U završnoj riječi je još jednom istakao da nije izvršio krivično djelo koje mu je stavljeno na teret , da se ne osjeća krivim i da u potpunosti prihvata završnu riječ svog advokata i moli sud da ga oslobodi od optužbe.

Branilac okrivljenog B. N. advokat S. A. po ovlašćenju advokatske kancelarije "S.", u završnoj riječi je naveo da je okrivljeni kao predsjednik MZ, a radi zaštite interesa potrošača, odnosno mještana sela Z. u svemu postupio prema Zakonu o lokalnoj samoupravi, Statutom MZ i Zakonu o zaštiti potrošača Crne Gore, da je okrivljeni jedini bio ovlašćen da izdaje potvrde mještanima sela Z. u vezi kvara prehrambenih namirnica jer je na to bio ovlašćen odlukom Savjeta MZ Z., a nakon što je sa ostalim članovima savjeta obišao sva domaćinstva u selu i konstatovao vrstu i količinu prehrambenih namirnica. Predlože sudu da okrivljenog B. N. oslobodi od optužbe, jer nije dokazana teza optužnog akta, i napomenuo da u radnjama okrivljenog ne stoje bitni elementi bića produženog krivičnog djela stavljenog mu na teret. Troškove krivičnog postupka tražio je i to za održane pretrese po 150,00 eura i odložene po 75,00 eura.

Radi pravilnog i zakonitog presuđenja predmetne krivične stvari sud je, na glavnom pretresu, u dokaznom postupku, izveo sljedeće dokaze: saslušao svjedoke B. M.,B. R.;L. T., pročitao potvrde MZ Z. ... . godine i to na ime B. B.; B. M.; V. Z.; B. D.; B. M.; B. M.; B.M.; B.B.; B.M.; B. R.M.; B. R.Č.; B.M.; V.B.; V.I.; B. N.; B. M.; V.M.; B. Z.; B. V.; V.B.; B. S.; B. R.; B. B.; I.M.; M. R.; B. S.; B. V.; V.D.; V.N.; B. M.M.; B.M.; B. R.Z.; V.S.; B. P.; B. T.; B. Lj.; M. D.; B. P.; B. M.; B. V.; B. M.; V.R.; V.M.; B. M.; B. R. R.; V.D.; B. I.; B. V.; B. M.; V.J.; V.S.; B. Lj.; B. M. M.; V.B.; V.M.; V.R.; V.P. i B. M.; pročitao izvještaj iz kaznene evidencije za okrivljenog B. N.;izvršio uvid u akt EPCG AD N. E. B. br. ... od ... . godine; izvršio uvid u akt EPCG AD N.E. B. br. ...-... od .. . godine i to odgovor na zahtjev br. ... od ... . godine upućen predsjedniku mjesne zajednice Z., g-dinu N.B.u, A.; izvršio uvid u akt EPCG AD N. E. B. br. ... od ... . godine , upućena predsjedniku MZ Z., n/r N. B.u , A.. Izvršio uvid u zahtjev upućen E.B. n/r direktoru S. P. od ... . godine; izvršio uvid u zahtjev MZ Z. Sektoru za naknadu štete od ... . godine; izvršio uvid u zahtjev MZ Z. od ... . Godine , predsjednika MZ Z. B. N.; izvršio uvid u odluku Savjeta Mjesnog odbora MZ Z. br. ... od ... . godine; izvršio uvid u orginalnu knjigu - djelovodnik Mjesne zajednice Z. iz ... . godine.

Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu čl.16. i čl.370. ZKP-a, dovodeći ih u vezu jedne sa drugim, sud je stao na stanovište da u radnjama okrivljenog B. N. ne postoje elementi bića produženog krivičnog djela posebni slučajevi falsifikovanja isprave iz čl.413. st.1. tač.5. u vezi čl.412. st.1. u vezi čl.49. KZ CG, koje mu je izmijenjenim optužnim predlogom Osnovnog državnog tužilaštva u Beranama Kt.br.103/2014 od 25. decembra 2015. godine, stavljeno na teret, pa je istog oslobodio od optužbe, na osnovu čl.373. st.1. tač.1. ZKP-a, pošto djelo za koje je optužen po Zakonu nije krivično djelo. Sud je prilikom utvrđivanja postojanja krivičnopravne odgovornosti okrivljenog B. N. pošao od bitnih obilježja bića produženog krivičnog djela stavljenog mu na teret. Naime, odredba čl.413. KZ CG, inkriminiše slučajeve tzv. intelektualnog falsifikovanja, a intelektulanim falsifikatima isprava smatraju se oni falsifikati isprave u kojima je izdavalac iste istinito označen, ali sadržina izjave u ispravi nije istinita. Kako to slijedi iz same formulacije ove odredbe, u konkretnom riječ je o krivičnom djelu falsifikovanje isprave samo u nekim posebnim slučajevima. Tačkom 5. inkriminisano je falsifikovanje neovlašćenom upotrebom, pored ostalog i pravog pečata. Ovo djelo može biti izvršeno u privatnoj ispravi ako se upotrijebi pečat kojim se služi izdavalac isprave. U pogledu javnih isprava ovo djelo je moguće samo u slučaju da je za postojanje javne isprave dovoljno da je na nju stavljen odgovarajući pečat. Predmetno krivično djelo i krivična odgovornost za isto postoji ako je izvršilac tih radnji imao namjeru da takvu ispravu upotrijebi kao pravu ili ako je postupao sa umišljajem. Učinilac tog djela mora da bude svjestan da postupa neovlašćeno, što znači da je za postojanje umišljaja potrebna i svijest o protivpravnosti. U konkretnom slučaju, nema blanketne dispozicije kao materijalnopravnog propisa kojim bi se bliže odredilo krivično djelo posebni slučajevi falsifikovanja isprave iz čl.413. st.1. tač.5. KZ CG. Ne postoji ni jedna blanketna odredba u Zakonu o Lokalnoj samoupravi, niti u Odluci o osnivanju Mjesnih zajednica za Opštinu A., da okrivljeni B. N. nije bio ovlašćen, odnosno da mu je bilo zabranjeno da kao Predsjednik Savjeta Mjesne zajednice Z. izda potvrde koje su snadbjevene štambiljom sa upisanim datumom i ovjerene pečatom te Mjesne zajednice po imenima i prezimenima lica, kako je to naznačeno u izreci presude. Iz prednjeg proizilazi da je okrivljeni B. N. u konkretnom bio ovlašćen da izdaje potvrde stanovnicima Mjesne zajednice Z. u vezi sa činjenicama upisanim pojedinačno u tim potvrdama.

Iz iskaza svjedoka B. M., - je utvrđeno da živi u selu Z. i da je član Savjeta Mjesne zajednice Z., čiji je predsjednik okrivljeni B. N., a da je osim njega član Savjeta i B. R., i kada je u zimskom periodu - u ... mjesecu .... godine, nestala električna energija u njihovom selu, građani Mjesne zajednice počeli su da trpe štetu tj. da im se kvare mnogobrojne namirnice, pa su organizovali sastanak MZ Z. kojim je presjedavao predsjednik MZ N. B.,da su odlučili da se obrate E.B. i da je nekim mještanima sela Z. isplaćena naknada u iznosu od 118, 00 eura možda malo manje a možda i malo više preko opštine A. za pretpjelu štetu dok ostalim mještanima sela Z. nije isplaćena nikakva naknada, pa je predsjednik MZ Z. sa članovima Savjeta oblizio domaćinstva gdje je zaticao da je došlo do odmrzavanja namirnica u rashladnim uređajima što su i upisivali u potvrde i iste izdavali domaćinstvu u kojem su vršili pregled namirnica i E. B.. Istakao je da je okrivljeni B. N., kao i članovi savjeta MZ, sve odluke zaveli u djelovodnu knjigu MZ Z., a u vezi nestanka električne energije.

Iz iskaza svjedoka B. R., je utvrđeno da je u ... mjesecu .... godine, došlo do višednevnog nestanka električne energije na teritoriji opštine A. i šire kao i u selu Z. čiji je mještanin a koji nestanak je trajao više od 15 dana. Da su mještani MZ Z. se organizovali i vršili popravku distributivne mrže nakon što su obavijestili direktora E. B., čiji predstavnici nijesu izašli na lice mjesta.Dalje je naveo da se predsjednik MZ Z. B. N. obratio E. B. za štetu koju su mještani MZ Z. pretrpjeli zbog nestanka električne energije i da je nekim domaćinstvima isplaćivana naknada šteta za pokvarene prehrambene proizvode koji su se nalazili u rashladim uređajima a nekima nije zbog čega je organizovan zbor građana i sastanak Savjeta Mjesne zajednice Z.,da je prisustvovao sastanku, kao član savjeta kada su i donijeli odluku da Predsjednik Mjesne zajednice - okrivljeni B. N. sa članovima Savjeta obiđe sva domaćinstva i konstatuju šta se nalazi u njihovim rashladnim uređajima, da sve prehrambene proizvode popišu i izmjere da predsejdnik MZ i član domacinstva potpišu potvrde, da jednu potvrdu izdaju domaćinstvu a jednu potvrdu predsjednik MZ B. N. zadržava za sebe, što su i uradili.

Iz iskaza svjedoka L. T., je utvrđeno da je ona bila zaposlena u E. B. na poslovima šefa grupe mjerenja i kontrole u vrijeme kad je došlo do havarije na distributivnoj mreži koja pokriva područje opštine A. i P.,kao i jedan dio B.. Istakla je da je od prestavnika MZ Z. podnešeno 57 potvrda o vrsti i količini štete preko arhive E. B. o čemu je upoznata E. N..

Sud je cijenio iskaze svjedoka B. M., B. R. i L. T. i iste u potpunosti prihvatio kao nesumjive i potvrđene svim ostalim izvedenim dokazima tokom postupka, zbog čega sud za iste nalazi da su iskreni, jasni i logični. Navedeni svjedoci su veoma objektivno i nepristrasno svjedočili o činjenicama koje su im poznate u vezi sa predmetnim događajem, njihovi iskazi su međusobno saglasni i zasN.ni na ličnim zapažanjima i ničim nijesu dovedeni u sumnju. Iz istih je utvrđeno da je na teritoriji Opštine A. - Mjesne zajednice Z., zbog vremenskih nepogoda - obilnih sniježnih padavina, u ... mjesecu ... . godine, došlo do višednevnog nestanka električne energije, što je prouzrokovalo kvarenje prehrambenih namirnica koje su se nalazile u rashladnim uređajima u domaćinstvima u ovoj Mjesnoj zajednici. Da je na sastanku Savjeta Mjesne zajednice Z., održanog po zahtjevu građana, donesena odluka da se ovlasti Predsjednik Mjesne zajednice Z. - okrivljeni B. N., da zajedno sa dva člana mjesne zajednice-svjedoka obiđe mještane i utvrdi postojanje štete u njihovim rashladnim uređajima na namirnicama i da o tome istima izda potvrde. Te i da je po donesenoj odluci Savjeta Mjesne zajednice Z., Predsjednik Savjeta - okrivljeni B. N., zajedno sa članovima MZ Z., obilazio domaćinstva i neposredno utvrđivao da li je u rashladnim uređajima istih došlo do kvarenja prehrambenih namirnica, nađeno stanje upisivao u potvrdama, navodeći vrstu rashladnog uređaja, te i pojedinačno vrstu, količinu i vrijednost pokvarenih prehrambenih namirnica. Iskazi saslušanih svjedoka u skladu su sa odbranom okrivljenog B. N., a potom i sa činjenicama navedenim u potvrdama, koje su pojedinačno snadbjevene štambiljom i pečatom Mjesne zajednice Z., a dovodeći navedeno u vezu sa odredbama Zakona o Lokalnoj samoupravi i Odluci o osN.nju Mjesnih zajednica za Opštinu A., proizilazi da okrivljenom B. N. nije bilo zabranjeno da kao Predsjednik Savjeta Mjesne zajednice, po donesenoj odluci, izdaje potvrde koje su snadbjevene štambiljom sa upisanim datumom i ovjerene pečatom Mjesne zajednice po imenima i prezimenima naznačenim u izreci presude.

Iz pročitanih potvrda MZ Z. od ... .godine i to na ime B. B., B. M., V.Z., B. D., B. M., B. M., B.M., B.B., B.M., B. R.M., B. R.Č., B.M., V.B., V.I., B. N., B. M., V.M., B. Z., B. V., V.B., B. S., B. R., B. B.; I.M.;M. R., B. S., B. V., V.D., V.N., B. M.M., B.M., B. R.Z., V.S., B. P., B. T., B. Lj., M. D., B. P., B. M., B. V., B. M., V.R., V.M., B. M., B. R. R., V.D., B. I., B. V., B. M., V.J., V.S., B. Lj., B. M. M., V.B., V.M., V.R., V.P. i B. M., je utvrđeno da je u istim navedena vrsta rashladnog uređaja, pojedinačno vrsta i količina pokvarenih prehrambenih namirnica, te da je navedene potvrde potpisao okrivljeni B. N. kao predsjednik Mjesne zajednice Z., kao i pojedinačno vlasnici domaćinstva.

Iz iz odluke MZ Z. br. ... od ... . godine utvrđeno da je na vanrednom sastanku Mjesnog Odbora donesena odluka da se utvrdi šteta koju su mještani MZ Z. pretrpjeli od elementarne nepogode - snijega a zbog neodazivanja komislije E.B., dok je iz akta E. B. br. ... od ... . godine je utvrđeno da se okrivljeni B. N. kao predsjednik MZ Z. obratio E. B. dopisima od ... . godine i dopisima zavedenim pod br. ... i ... kako to stoji na prijemnim pečatima E. B. uz koje su dostavljene i potvrde sa vrstom namirnica koje su mještani imali u zamrzivačima, a što je potvrđeno i iskazom svjedoka L. T..

Uvidom u orginalnu knjigu - djelovodnik Mjesne zajednice Z. iz ... . godine, je utvrđeno da su potvrde uredno zavedene i izdate mještanima MZ Z. po imenima i prezimenima o pretrpljenoj šteti, usljed nestanka električne energije.

Sadržinu naznačenih pisanih dokaza sud je cijenio i u potpunosti prihvatio, nalazeći da ista tokom postupka nije izvedenim dokazima učinjena spornom. Odnosno, ista je u saglasnosti sa nesumnjivom odbranom okrivljenog B. N. i iskazima saslušanih svjedoka tokom postupka, koje je sud našao jasnim i istinitim.

Sud je pravnom ocjenom naprijed utvrđenog činjeničnog stanja, na osnovu dokaza izvedenih tokom postupka, našao da nijedan od njih ne upućuje na zaključak da radnje okrivljenog B. N. predstavljaju radnje produženog krivičnog djela posebni slučajevi falsifikovanja isprave iz čl.413. st.1. tač.5. u vezi čl.412. st.1. u vezi čl.49. KZ CG, koje mu je izmijenjenim optužnim predlogom Osnovnog državnog tužilaštva u Beranama Kt.br.103/2014 od 25. decembra 2015. godine, stavljeno na teret. Tokom postupka nesumnjivo je utvrđeno sljedeće: da je na teritoriji Opštine A. - Mjesne zajednice Z., zbog vremenskih nepogoda - obilnih sniježnih padavina, u ... mjesecu ... . godine, došlo do višednevnog nestanka električne energije, što je prouzrokovalo kvarenje prehrambenih namirnica u rashladnim uređajima u domaćinstvima u ovoj mjesnoj zajednici. Da je na sastanku Savjeta Mjesne zajednice Z., održanog po zahtjevima građana, odlučeno da se ovlasti Predsjednik Mjesne zajednice Z. - okrivljeni B. N., da zajedno sa po dva svjedoka obiđe mještane i utvrdi postojanje štete u njihovim rashladnim uređajima na namirnicama i da o tome istima izda potvrde. Po donesenoj odluci Mjesne zajednice Z., Predsjednik Savjeta Mjesne zajednice - okrivljeni B. N., zajedno sa po dva svjedoka, obilazio je domaćinstva i neposredno utvrđivao da li je u rashladnim uređajima u istim došlo do kvarenja prehrambenih namirnica, usljed višednevnog nestanka električne energije. Nađeno stanje upisivao je u potvrdama, navodeći vrstu rashladnog uređaja i pojedinačno vrstu, količinu i vrijednost pokvarenih prehrambenih namirnica. Takve pisano izdate potvrde potpisivao je okrivljeni B. N., kao Predsjednik Savjeta Mjesne zajednice Z. i vlasnici domaćinstava, pojedinačno po imenima i prezimenima naznačenim u potvrdama. Dalje, utvrđeno je i da Mjesna zajednica Z. ima svojstvo pravnog lica, shodno odredbi čl.5. Odluke o osnivanju Mjesnih zajednica Opštine A. /“Sl.list RCG“ - opštinski propisi, br.22/05 od 08.07.2005. godine/, dok čl.6. iste Odluke propisuje da Mjesna zajednica ima svoj pečat i štambilj. U konkretnom slučaju, okrivljeni B. N. bio je zadužen sa štambiljom i pečatom Mjesne zajednice Z., obzirom da je isti Predsjednik Mjesne zajednice, kao ovlašćeno lice jedino je on bio u mogućnosti da izdaje potvrde građanima te Mjesne zajednice u vezi sa kvarenjem prehrambenih namirnica, obzirom da je na to bio ovlašćen od strane Savjeta Mjesne zajednice Z., a to nakon što je zajedno sa dva svjedoka obilazio domaćinstva i uvjeravao se koje su sve namirnice po vrsti i količini bile pokvarene. Ovlašćenja Predsjednika Savjeta Mjesne zajednice - okrivljenog B. N., proizilaze iz odredaba Zakona o zaštiti potrošača Crne Gore, kojima je naznačeno da radni ljudi i građani Mjesne zajednice imaju prava i dužnosti da se organizuju radi zaštite svojih interesa. A, da bi postojalo predmetno produženo krivično djelo, potrebno je da je učinilac istog svjestan da postupa neovlašćeno, odnosno za postojanje umišljaja potrebna je svijest okrivljenog o protivpravnosti. U konkretnom slučaju, nema blanketne dispozicije kao materijalnopravnog propisa kojim bi se bliže odredilo krivično djelo posebni slučajevi falsifikovanja isprave iz čl.413. st.1. tač.5. KZ CG, jer ne postoji ni jedna blanketna odredba u Zakonu o Lokalnoj samoupravi, niti u Odluci o osN.nju Mjesnih zajednica za Opštinu A., da okrivljeni B. N. nije bio ovlašćen, odnosno da mu je bilo zabranjeno kao Predsjedniku Savjeta Mjesne zajednice, da izdaje potvrde koje su snadbjevene štambiljom sa upisanim datumom i ovjerene pečatom Mjesne zajednice po imenima i prezimenima naznačenim u izreci presude. Iz prednjeg proizilazi da je okrivljeni B. N. pravilno postupio i da je bio ovlašćen da izdaje potvrde stanovnicima navedene Mjesne zajednice u vezi sa činjenicama upisanim pojedinačno u tim potvrdama. Iz svega navedenog, proizilazi da u radnjama okrivljenog ne postoje elementi bića produženog krivičnog djela posebni slučajevi falsifikovanja isprave iz čl.413. st.1. tač.5. u vezi čl.412. st.1. u vezi čl.49. KZ CG, koje mu je stavljeno na teret. Pa, kako djelo za koje je okrivljeni B. N. optužen po Zakonu nije krivično djelo, isti i ne može biti krivičnopravno odgovoran.

Troškovi krivičnog postupka padaju na teret budžetskih sredstava, dok će o troškovima branioca okrivljenog, sud odlučiti posebnim rješenjem, shodno čl.230. ZKP-a.

S iznijetih razloga odlučeno je kao u izreci presude.

OSNOVNI SUD U BERANAMA

Dana, 09.10.2015. godine.

ZAPISNIČAR S U D I J A
Fatić Momirka SPASOVIĆ MILOVAN
PRAVNA POUKA:

Protiv ove presude može se izjaviti žalba Višem sudu
u Bijelom Polju, u roku od 8 /osam/ dana od dana
prijema pismenog otpravka, preko ovog suda.