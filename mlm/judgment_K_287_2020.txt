K. br. 287/20
U IME CRNE GORE
OSNOVNI SUD U PODGORICI, po sutkinji Željki Jovović, uz učešće namještenice suda Danijele Rajković kao zapisničarke, u krivičnom predmetu protiv optuženog M. C., zbog krivičnog djela nedozvoljeno držanje oružja i eksplozivnih materija iz čl. 403 st. 3 u vezi st. 2 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 29. 04. 2020. godine donio je

P R E S U D U
Optuženi:

M. C., JMB xxxxxxxxxxxxx, od oca P. i majke P., rođene B., rođen xx. xx. 19xx. godine u Podgorici, sa prebivalištem GO Tuzi V. bb, državljanin Crne Gore, oženjen, otac troje djece djece, penzioner, završio srednju školu, srednjeg imovnog stanja, osuđivan presudom Okružnog suda u Prištini K. br. 157/73 od 25. 03. 1974. godine, zbog krivičnog djela ubistvo iz čl. 135 Krivičnog zakonika Republike Srbije na kaznu zatvora u trajanju od 11 (jedanaest) godina, u pritvoru po rješenju sudije za istragu Osnovnog suda u Podgrici Kri. br. 224/20 od 14. 03. 2020. godine, koji se ima računati od 12. 03. 2020. godine od 08:30 časova.

Kriv je

Što je:

Dana 13. 03. 2020. godine, u porodičnoj kući u mjestu V., opština Tuzi, postupajući suprotno čl. 5 st. 1 i 2 Zakona o oružju, neovlašćeno držao vatreno oružje kategorije "A" iz čl. 4 st. 2 tač. 2 Zakona o oružju - čije je držanje građanima zabranjeno i veću količinu oružja i municije kategorije "B" čl. 4 st. 3 Zakona o oružju za koje nije imao izdatu odgovarajuću ispravu o oružju i to: automatsku pušku proizvodnje "Crvena zastava" model M70 AB2, kalibra 7,62x39 uništenih fabričkih brojeva, čije je držanje građanima zabranjeno, lovačku pušku ruske proizvodnje marke "Baikal" model "IŽ 58" kal. 16 fab. br. H3466, pušku jugoslovenske proizvodnje "model 1924" fab. br. 57329, lovački karabin proizvodnje "Crvena zastava" model 70 kalibar 8x57 JS, fab. br. 93197, pištolj italijanske proizvodnje marke "Pietro Beretta" model 70. kal. 7,65 mm fab. br. A47637 sa 8 metaka istog kalibra, pištolj italijanske proizvodnje marke "Pietro Beretta" model 950B, kalibra 6,35 mm, fabrički broj E 55104 sa 7 metaka istog kalibra i 637 komada municije i to: 125 komada puščane municije kalibra 7,62x39 mm, 6 komada puščane municije kalibra 7,62x39 mm, 149 komada puščane municije kalibra 7,62x39, 265 komada puščane municije kalibra 7,62x39 mm, 19 komada puščane municije kalibra 7,9 mm, 58 komada puščane municije kalibra 7,9 mm i 15 komada lovačke puščane municije kalibra 16, te postupajući suprotno čl. 3 u vezi čl. 38 Zakona o eksplozivnim materijama držao eksplozivne materije i to: trinitotulen bruto mase 476 gr, sporogoreći štapin dužine 2,5 m i dva električna višežilna provodnika dužine 21 metar, za koje nije imao dozvolu za nabavku, u čemu je istog dana otkriven, kada su mu navedeno oružje, municija i eksplozivne materije oduzeti od strane ovlašćenih službenika Uprave policije CB Podgorica, pri čemu je bio svjestan svog djela, čije je izvršenje htio, znajući da je isto zabranjeno,
- čime je izvršio krivično djelo nedozvoljeno držanje oružja i eksplozivnih materija iz čl. 403 st. 3 u vezi st. 2 Krivičnog zakonika Crne Gore.

Pa ga sud na osnovu čl. 4 st. 2, čl. 32, 36, 42 st. 1, čl. 51 Krivičnog zakonika Crne Gore, te čl. 226, 229 i 374 Zakonika o krivičnom postupku,
O S U Đ U J E
Na kaznu zatvora u trajanju od 6 (šest) mjeseci, u koju kaznu se uračunava vrijeme provedeno u pritvoru od 12. 03. 2020. godine od 08:30 časova, pa nadalje
Na osnovu čl. 75 Krivičnog zakonika Crne Gore prema optuženom se izriče:

MJERA BEZBJEDNOSTI
ODUZIMANjE PREDMETA
Oduzima se od optuženog automatska puška proizvodnje "Crvena zastava" model M70 AB2, kalibra 7,62x39 uništenih fabričkih brojeva, lovačka puška ruske proizvodnje marke "Baikal" model "IŽ 58" kal. 16 fab. br. H3466, puška jugoslovenske proizvodnje "model 1924" fab. br. 57329, lovački karabin proizvodnje "Crvena zastava" model 70 kalibar 8x57 JS, fab. br. 93197, pištolj italijanske proizvodnje marke "Pietro Beretta" model 70. kal. 7,65 mm fab. br. A47637 sa 8 metaka istog kalibra, pištolj italijanske proizvodnje marke "Pietro Beretta" model 950B, kalibra 6,35 mm, fabrički broj E 55104 sa 7 metaka istog kalibra i 637 komada municije i to: 125 komada puščane municije kalibra 7,62x39 mm, 6 komada puščane municije kalibra 7,62x39 mm, 149 komada puščane municije kalibra 7,62x39, 265 komada puščane municije kalibra 7,62x39 mm, 19 komada puščane municije kalibra 7,9 mm, 58 komada puščane municije kalibra 7,9 mm i 15 komada lovačke puščane municije kalibra 16, te eksplozivne materije i to: trinitotulen bruto mase 476 gr, sporogoreći štapin dužine 2,5 m i dva električna višežilna provodnika dužine 21 metar, kao predmeti upotrijebljeni u izvršenju krivičnog djela.

Obavezuje se optuženi da plati na ime troškova krivičnog postupka iznos od 393,00 eura, u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Osnovno državno tužilaštvo u Podgorici je optužnicom Kt. br. 370/20 od 09. 04. 2020. godine stavilo na teret optuženom M. C., izvršenje krivičnog djela nedozvoljeno držanje oružja i eksplozivnih materija iz čl. 403 st. 3 u vezi st. 2 Krivičnog zakonika Crne Gore.

Nakon podnošenja optužnice sudu, državni tužilac u ODT-u, optuženi i njegov branilac su zaključili sporazum o priznanju krivice dana 29. 04. 2020. godine.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državni tužilac pružio dovoljno dokaza o krivici optuženog M. C. i da je optuženi u vrijeme i na način opisan u izreci ove presude učinio krivično djelo nedozvoljeno držanje oružja i eksplozivnih materija iz čl. 403 st. 3 u vezi st. 2 Krivičnog zakonika Crne Gore.

Odlučujući o kazni iz sporazuma o priznanju krivice, zaključenog između stranaka i branioca, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a sankcija odgovara svrsi izricanja krivičnih sankcija, imajući pritom u vidu okolnosti koje stoje na strani optuženog, a koje je cijenio državni tužilac prilikom pregovaranja o kazni, i to njegovu životnu dob (70 godina), da je porodičan i otac troje djece, kao i činjenicu da je optuženi uplatio novčani iznos od 1.000,00 (hiljadu) eura u korist Kliničkog centra Crne Gore - Dječje bolnice, dok je kao otežavajuća okolnost cijenjena činjenica da je optuženi ranije osuđivan, pri čemu je sud imao u vidu da je optuženi osuđivan prije 46 godina u kom periodu nije izvršio drugo krivično djelo, to je sud optuženog, imajući u vidu navedene okolnosti, shodno odredbi čl. 36 Krivičnog zakonika Crne Gore, osudio kaznom zatvora u trajanju od 6 (šest) mjeseci. Sud je uvjerenja da je navedena kazna srazmjerna težini izvršenog krivičnog djela i stepenu krivice optuženog, te da će se istom u okviru opšte svrhe krivičnih sankcija propisane članom 4. st. 2 Krivičnog zakonika Crne Gore, postići svrha kažnjavanja.

Shodno čl. 51 Krivičnog zakonika Crne Gore optuženom se u izrečenu kaznu ima uračunati vrijeme provedeno u pritvoru 12. 03. 2020. godine od 08:30 časova, pa nadalje, dok pritvor bude trajao.

Sud je optuženom primjenom čl. 75 Krivičnog zakonika Crne Gore izrekao mjeru bezbjednosti oduzimanje predmeta, i to: automatsku pušku proizvodnje "Crvena zastava" model M70 AB2, kalibra 7,62x39 uništenih fabričkih brojeva, lovačku pušku ruske proizvodnje marke "Baikal" model "IŽ 58" kal. 16 fab. br. H3466, pušku jugoslovenske proizvodnje "model 1924" fab. br. 57329, lovački karabin proizvodnje "Crvena zastava" model 70 kalibar 8x57 JS, fab. br. 93197, pištolj italijanske proizvodnje marke "Pietro Beretta" model 70. kal. 7,65 mm fab. br. A47637 sa 8 metaka istog kalibra, pištolj italijanske proizvodnje marke "Pietro Beretta" model 950B, kalibra 6,35 mm, fabrički broj E 55104 sa 7 metaka istog kalibra i 637 komada municije i to: 125 komada puščane municije kalibra 7,62x39 mm, 6 komada puščane municije kalibra 7,62x39 mm, 149 komada puščane municije kalibra 7,62x39, 265 komada puščane municije kalibra 7,62x39 mm, 19 komada puščane municije kalibra 7,9 mm, 58 komada puščane municije kalibra 7,9 mm i 15 komada lovačke puščane municije kalibra 16, te eksplozivne materije i to: trinitotulen bruto mase 476 gr, sporogoreći štapin dužine 2,5 m i dva električna višežilna provodnika dužine 21 metar, kao predmete korišćene u izvršenju krivičnog djela.

Optuženi je obavezan na plaćanje troškova krivičnog postupka u iznosu od 393,00 eura, i to iznos od 363,00 eura braniocu postavljenom po službenoj dužnosti adv. M. B., te iznos od 30,00 eura, koji se odnosi na ime sudskog paušala kao dijela troškova krivičnog postupka, koji iznos je odmjeren shodno dužini trajanja postupka, složenosti predmeta i imovinskim prilikama optuženog.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 29. 04. 2020. godine.

ZAPISNIČARKA SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Optuženom i braniocu adv. D. Đ.,
- a/a.

Postupljeno dana __________________
Namještenik suda __________________
ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković