K. br. 276/21
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv okrivljenog M. J., zbog krivičnog djela nepostupanje po zdravstvenim propisima za suzbijanje opasne zarazne bolesti iz čl. 287 Krivičnog zakonika Crne Gore, nakon javnog glavnog pretresa održanog 09.06.2021. godine, u prisustvu zastupnika optužbe M. P. - savjetnika u Osnovnom državnom tužilaštvu u Podgorici i okrivljenog, izrekao je i istog dana objavio,
P R E S U D U
Okrivljeni: M. J., JMB ..., od oca Š. i majke H., rođene M., rođen ... godine u Pl., sa prebivalištem u Pg - S. a. bb, državljanin Crne Gore, razumije crnogorski jezik, koji je i njegov jezik, automehaničar, razveden, otac troje djece, pismen, završio srednju školu, lošeg imovnog stanja, neosuđivan, protiv kojeg se ne vodi postupak za drugo krivično djelo.

Kriv je

Zato što:

Dana 09. februara 2021. godine, oko 23,30 časova, u Ul. J. B., u Pg, svjestan svog djela čije je izvršenje htio, znajući da je isto zabranjeno, nije postupio po naredbi kojom se određuju mjere za suzbijanje ili sprječavanje opasne zarazne bolesti, na način što je suprotno članu 1 stav 1 tačka 1 Naredbe za preduzimanje privremenih mjera za sprječavanje unošenja u zemlju, suzbijanje i sprječavanje prenošenja novog koronavirusa Ministarstva zdravlja br. 8-501/20-129/1855 od 11. januara 2021. godine (Službeni list Crne Gore broj 3/2021 od 11. januara 2021. godine) u vezi člana 2 Naredbe o izmjeni i dopuni naredbe za preduzimanje privremenih mjera za sprječavanje unošenja u zemlju, suzbijanje i sprječavanje prenošenja novog koronavirusa Ministarstva zdravlja br. 8-501/20-129/1922 od 25. januara 2021. godine (Službeni list Crne Gore broj 7/2021 od 25. januara 2021. godine), kojom je propisana zabrana izlaska iz objekta stanovanja građanima u vremenu od 22,00 do 05,00 časova narednog dana, upravljao putničkim vozilom "Alfa Romeo" registarskih oznaka BP ..., označenom ulicom kada je u blizini E. p. pumpe zaustavljen od strane ovlašćenih službenika Uprave policije - Stanica policije za javni red i mir,
- čime je izvršio krivično djelo nepostupanje po zdravstvenim propisima za suzbijanje opasne zarazne bolesti iz čl. 287 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 30 (trideset) dana i istovremeno određuje da se one neće izvršiti, ako okrivljeni u roku od 2 (dvije) godine po pravosnažnosti presude ne učini novo krivično djelo.

Obavezuju se okrivljeni da na ime troškova krivičnog postupka plati 30,00 €, u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Okrivljenom Meridu Jevriću je je optužnim predlogom Osnovnog državnog tužilaštva u Podgorici Kt. br. 588/21 od 12.04.2021. godine stavljeno na teret krivično djelo nepostupanje po zdravstvenim propisima za suzbijanje opasne zarazne bolesti iz čl. 287 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu, predloživši sudu da okrivljenog oglasi krivim i da ga osudi po zakonu.

Okrivljeni M. J. je u odbrani datoj u izviđaju i na glavnom pretresu priznao izvršenje krivičnog djela koje mu se stavlja na teret i krivicu, saglasno u bitnom navodeći da je predmetnog dana oko 18.00 časova otišao u auto servis, koji se nalazi u D. G., a u servisu se zadržao do 23.00 časa, jer je popravljao svoje vozilo, a nije imao drugi način da se vrati kući. Nije obraćao pažnju na vrijeme niti koliko je sati bilo kada je krenuo kući. U Ul. J. B. T. na S. A. zaustavila ga je policijska patrola. Upravljao je putničkim vozilom "Alfa Romeo", reg. oznake BP ... nakon što ga je policija legitimisala tražili su mu potvrdu za kretanje nakon 22.00 časa, koju on nije imao kod sebe.

Uzimajući u obzir potpuno i jasno priznanje okrivljenog, koje u toku postupka nije dovedeno u sumnju, i cijeneći ga kao dokaz, sud primjenom čl. 458 st. 2 Zakonika o krivičnom postupku nije izvodio druge dokaze, osim izvoda iz registra kaznenih evidencija Ministarstva pravde, ljudskih i manjinskih prava KE 679/21 od 15.04.2021. godine na ime okrivljenog, od kojeg zavisi vrsta i mjera krivičnih sankcija. Na taj način je tokom postupka nesumnjivo utvrđeno da je okrivljeni dana 09. februara 2021. godine, oko 23,30 časova, u Ul. J. B., u Pg, nije postupio po naredbi kojom se određuju mjere za suzbijanje ili sprječavanje opasne zarazne bolesti, na način što je suprotno članu 1 stav 1 tačka 1 Naredbe za preduzimanje privremenih mjera za sprječavanje unošenja u zemlju, suzbijanje i sprječavanje prenošenja novog koronavirusa Ministarstva zdravlja br. 8-501/20-129/1855 od 11. januara 2021. godine (Službeni list Crne Gore broj 3/2021 od 11. januara 2021. godine) u vezi člana 2 Naredbe o izmjeni i dopuni naredbe za preduzimanje privremenih mjera za sprječavanje unošenja u zemlju, suzbijanje i sprječavanje prenošenja novog koronavirusa Ministarstva zdravlja br. 8-501/20-129/1922 od 25. januara 2021. godine (Službeni list Crne Gore broj 7/2021 od 25. januara 2021. godine), kojom je propisana zabrana izlaska iz objekta stanovanja građanima u vremenu od 22,00 do 05,00 časova narednog dana, upravljao putničkim vozilom "Alfa Romeo" registarskih oznaka BP ..., označenom ulicom kada je u blizini E. p. pumpe zaustavljen od strane ovlašćenih službenika Uprave policije - Stanica policije za javni red i mir.

Članom 2 Naredbe Ministarstva zdravlja o izmjeni i dopuni naredbe za preduzimanje privremenih mjera za sprječavanje unošenja u zemlju, suzbijanje i sprječavanja prenošenja novog koronavirusa ("Službeni list Crne Gore" broj 7/2021 od 25.01.2021. godine) izmijenjen je čl. 1 st. 1 tač. 1 Naredbe Ministarstva zdravlja za preduzimanje privremenih mjera za sprečavanje unošenja u zemlju, suzbijanje i sprečavanje prenošenja novog koronavirusa ("Službeni list Crne Gore" 3/2021 od 11.01.2021. godine), pa je propisana zabrana izlaska iz objekta stanovanja u vremenu od 22.00 do 5.00 časova narednog dana, izuzev propisanih izuzetaka.

Cijeneći subjektivni odnos okrivljenog prema izvršenom djelu, sud nalazi da je isti postupao sa direktnim umišljajem, odnosno da je bili svjestan da svojim radnjama, odnosno izlaskom iz objekta stanovanja nakon 22.00 časa dana 09.02.2021. godine, krši zabranu propisanu Naredbom o izmjeni i dopuni za preduzimanje privremenih mjera za sprječavanje unošenja u zemlju, suzbijanje i sprječavanje prenošenja novog koronavirusa, Ministarstva zdravlja, od 25.01.2021. godine, a što je nesumnjivo i htio. Time su se u njegovim radnjama pored objektivnih ostvarili i subjektivni element bića krivičnog djela nepostupanje po zdravstvenim propisima za suzbijanje opasne zarazne bolesti iz čl. 287 Krivičnog zakonika Crne Gore.

Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične prilike, odnosno činjenicu da je otac troje djece, te da je lošeg imovnog stanja, kao i njegovo držanje poslije učinjenog krivičnog djela izraženo kroz jasno i potpuno priznanje izvršenja krivičnog djela i ispoljeno kajanje, njegov raniji život i s tim u vezi neosuđivanost, koja je utvrđena iz izvoda iz registra kaznenih evidencija Ministarstva pravde, ljudskih i manjinskih prava KE 679/21 od 15.04.2021. godine, dok otežavajućih okolnosti nije bilo. Cijeneći navedene olakšavajuće okolnosti, sud je okrivljenom, shodno čl. 53 i čl. 54 Krivičnog zakonika Crne Gore izrekao uslovnu osudu, kao u izreci presude, nalazeći da prema okrivljenom nije nužno primijeniti kaznu radi krivičnopravne zaštite, jer se može očekivati da će se i upozorenjem uz prijetnju kaznom zatvora u trajanju od trideset dana i vremenom provjeravanja u periodu od dvije godine, na okrivljenog u dovoljnoj mjeri uticati da ubuduće ne vrši krivična djela. Ovo iz razloga što je sud na osnovu procjene ličnosti okrivljenog, koji tokom ranijeg života nije ispoljio bilo kakav vid kriminalnog djelovanja, zaključio da na istog nije neophodno strože djelovati, već da će se i mjerom upozorenja uz prijetnju kaznom zatvora u dovoljnoj mjeri uticati da okrivljeni ne ponovi slično ponašanje. Na navedeni način će se uspješno ostvariti svrha uslovne osude iz čl. 52 st. 2 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.

Kako su okrivljeni oglašen krivima, sud ih je, shodno čl. 226 i čl. 229 Zakonika o krivičnom postupku, obavezao da na ime paušalnih troškova postupka plate iznos od po 30,00 eura, koji je određen prema trajanju i složenosti postupka i imovnom stanju okrivljenih.

Na osnovu iznijetih razloga, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana 09.06.2021. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude dozvoljena je
žalba u roku od 8 dana od dana
prijema prepisa iste, Višem sudu
u Podgorici, a preko ovog suda.

ZTO. Edina Kraja