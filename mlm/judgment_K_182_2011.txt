K.br.182/11
U IME CRNE GORE
Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog Ć. A. iz P. zbog krivičnog djela kradja iz čl.239.st.1. Krivičnog zakonika, po optužnom predlogu ODT Pljevlja Kt.br.339/10 od 19.09.2011. godine, nakon održanog glavnog i javnog pretresa u prisustvu zamjenika ODT Pljevlja Golubović Sanje i okrivljenog, a u odsutnosti uredno pozvanih oštećenih D. S. i K. G. iz P., dana 11.11.2011. godine, donio je i javno objavio
P R E S U D U
Okrivljeni Ć. A., JMBG .... od oca I. i majke S. rodjena H., rodjen .... godine u P. gdje i živi ul. P. br. ., musliman, državljanin CG, oženjen, otac jednog djeteta, pismen završio srednju školu, ne zaposlen, vojsku služio 1978. godine u S. M., srednjeg imovnog stanja, ranije osudjen presudom ovog Suda K.br.97/09 od 04.03.2010. godine zbog krivičnog djela prevara iz čl.244. st.3. Krivičnog zakonika, osudjen na kaznu zatvora od 5 mjeseci, sada se nalazi na izdržavanju kazne zatvora.

K r i v j e
Što je:

dana 21.07.2010. godine na peronu Ž. stanice u P. oko 02,30 časova u namjeri da sebi pribavi protivpravnu imovinsku korist, oduzeo jednu sportsku torbicu, vlasništvo oštećene D. S. iz P., u kojoj se nalazio jedan mobilni telefon marke "Soni erikson" K5101, jedan mobilni telefon marke "Samsung " M150, jedan srebreni prsten, kozmetika, jedan kožni novčanik u kome se nalazio novac u iznosu od 130,00 eura i lična dokumenta, i time sebi pribavio protiv pravnu imovinsku korist u iznosu od oko 304,93 eura, oštetivši na taj način oštećenu D. S. za naznačeni iznos,
čime je izvršio krivično djelo kradja iz čl. 239. st.1. Krvičnog zakonika,
pa ga sud na osnovu već citiranog zakonskog propisa, a primjenom članova 4, 5, 13, 15, 32, 36. i 42. Krivičnog zakonika te članova 226, i 229. ZKP CG
O S U D J U J E
Na kaznu zatvora u trajanju od dva mjeseca (2 mjeseca).

Okrivljeni se obavezuje da na ime troškova vodjenja krivičnog postupka plati ovom sudu iznos od 63,50 eura, a na ime paušala iznos od 55,00 eura.

Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

Okrivljeni se obavezuje da oštećenoj D. S. iz P. na ime štete plati iznos od 233,93 eura, a ovo u roku od 15 dana po pravnosnažnosti presude pod prijetnjom prinudnog izvršenja.

NAPROTIV
Okrivljeni Ć. A., JMBG .... od oca I. i majke S. rodjena H., rodjen .... godine u P. gdje i živi ul. P. br. ., musliman, državljanin CG, oženjen, otac jednog djeteta, pismen završio srednju školu, ne zaposlen, vojsku služio 1978. godine u S. M., srednjeg imovnog stanja, ranije osudjen presudom ovog Suda K.br.97/09 od 04.03.2010. godine zbog krivičnog djela prevara iz čl.244. st.3. Krivičnog zakonika, osudjen na kaznu zatvora od 5 mjeseci, sada se nalazi na izdržavanju kazne zatvora.

Shodno članu 373.st.1. tačka 2. ZKP CG
OSLOBADJA SE OD OPTUŽBE
Da je:

dana 13.08.2010. godine u P. - S., u ul. L., oko 09,00 časova iz nezaključanog PMV marke "Pežo 405" vlasništvo oštećenog K. G. iz P., u namjeri da sebi pribavi protivpravnu imovinsku korist, oduzeo jednu platnenu torbicu u kojoj se nalazio jedan mobilni telefon marke "Motorola", novac u iznosu od 109,85 eura i lična dokumenta i time sebi pribavio protivpravnu imovinsku korist u iznosu od 174,85 eura, oštetivši na taj način oštećenog K. G. za naznačeni iznos,
čime bi izvršio krivično djelo kradja iz čl.239. st.1. Krivičnog zakonika.

Jer nije dokazno da je okrivljeni izvršio krivično djelo koje mu se stavlja na teret.

Troškovi krivičnog postupka u odnosu na ovog oštećenog padaju na teret budžetskih sredstava ovog suda.

O b r a z l o ž e n j e
Osnovno državno tužilaštvo u Pljevljima optužnim predlogom Kt.br.339/10 od 19.09.2011. godine optužilo je okrivljenog Ć. A. iz P. zbog krivičnog djela kradja iz čl. 239. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.

U završnoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.

Današnji glavni pretres je održan u odsutnosti uredno pozvanih oštećenih D. S. i K. G. iz P.

Okrivljeni Ć. A. u svoju odbranu u predmetu pred istražnim sudijom Osnovnog suda Bijelo Polje kao i na glavnom pretresu je istakao da je zadnje 4 godien živio i radio u P. gdje se bavio taksi prevozom. Njegovi roditelji žive u Pljevljima, a supruga i dijete u S.

Povremeno odlazi da obidje suprugu i dijete, tako da je dana 21.07.2010. godine u vrijeme posle ponoći bio na Ž. stanici u P. gdje je prethodno došao iz S. i čekao voz za P. Sjeća se da je spavao na stanici kada su došli službenici policije legitimisali ga i pretresli njegov prtljag, a on je smatrao da je u pitanju redovna kontrola i nakon toga iste večeri je otputovao za P. Što se tiče oduzimanja sportske torbice kako se to navodi u krivčnoj prijavi njemu sa tim ništa nije poznato, odnosno, negira da je oduzeo sportsku torbicu sa stvarima koje su bile u njoj. Takodje, mu ništa nije poznato u vezi oduzimanja stvari iz vozila "Pežo 405" u P., a dana 13.08.2010. godine nije bio u Priboju i nije izvršio krivično djelo za koje je osumnjičen.

U završnoj riječi je istakao da nema zbog čega da se osjeća krivim pa na kraju predlaže da ga sud oslobodi od krivične odgovornosti.

U dokaznom postupku sud je pročitao iskaze svjedoka - oštećenih D. S. i K. G., pročitao stručni nalaz i mišljenje vještaka finasijske struke G. V., pročitao potvrdu o privremenom oduzimanju predmeta MUP Srbije PS Priboj od dana 15.08.2010. godine, pročitao potvrdu MUP-a Srbije PS Priboj od dana 16.08.2010. godine, pročitao službenu belešku MUP-a Srbije PS Priboj od 15.08.2010.godine, izvršio uvid u fotokopiju lične karte okrivljenog, izvršio uvid u fotokopiju kartice br. 001531, izvršio uvid u fotokopiju konfiguracije mobilnog telefona marke "Nokija" 7610 i pročitao izvještaj iz KE za okrivljenog.

Nakon provedenog dokaznog postupka na osnovu svih izvedenih dokaza kako pojedinačno tako i skupa i u njihovoj medjusobnoj povezanosti, a imajući u vidu i odbranu okrivljenog, sud je utvrdio da je okrivljeni izvršio krivično djelo koje mu se stavlja na teret pod tačkom a) optužnog predloga, pa ga je sud i oglasio krivim za to djelo, dok je sud mišljenja da nema dokaza da je okrivljeni izvršio krivično djelo koje mu se stavlja na teret pod tačkom b) optužnog predloga, pa ga je iz tih razloga i oslobodio od optužbe.

Naime, svjedok - oštećena D. S. u svom iskazu pred Istražnim sudijom Osnovnog suda u Prijepolju je istakla da je dana 21.07.2010. godine sa društvom krenula na more. Došli su na putničku Ž. stanicu P. nešto oko 02,30 časova noću. Nju je ispraćao otac, a udruštvu ih je bilo 7-8. Kada su došli na stanicu stvari koje su bili ponijeli stavili su na peron stanice čekajući da naidje voz iz B. za B. Bilo je više torbi pa je ona imala svoje dvije veće torbe i jednu manju crnu sa kaišem koji je stavljala na rame, a u toj torbi su joj bile lične stvari. U torbi joj je bio i novac. Novac se nalazio u jednom kožnom novčaniku bež boje i u njemu je imalo 125,00 eura u papiru i oko 5,00 eura u metalnom novcu. U trobi je imala i dva mobilna telefona i to jedan telefon marke "soni erikson K5101", a imala je i telefon marke "Samsung N150". Imala je 4 kartice mobilnih telefona, ali nezna koje su bile ubačene u telefone. U torbi su joj bila i lična dokumenta i to lična karta, zdrastvena knjižica, vozačka dozvola, imala je nešto svoje lične kozmetike i jedan srebreni prsten iz kojeg je bio ispao jedan cirkon. Oba mobilna telefona su bila u funkciji, pa je telefon "soni erikson" koristila malo više od jedne godine, a drugi telefon malo manje od jedne godine, a iste je dobila na poklon i nezna kolika je vrijednost istih. Kozmetika koju je imala bila je vrijedna oko 2.000,00 dinara. Prsten je dobila na poklon prije godinu dana od ovog dogadjaja i isti je plaćen 20,00 eura. Kada je došao voz u stanicu odnosno kada su najavili voz preko razglasa krenula je na peron uzela je dvije veće torbe koje je ponio otac, a ona je krenula malo naprijed i vratila se da uzme malu torbu, medjutim, te male torbe nije bilo. Nije bilo ni drugih torbi, a na mjestu gdje su torbe stajala bila je prisutna jedna stara žena i kada je vidjela da oštećena nešto traži ta žena joj je rekla da je vidjela da istu torbu uzeo jedan mladić koji je ušao u staničnu zgradu i da je iz stanične zgrade sa torbom izašao na ulicu sa druge strane. Ovog mladića su primijetili da je duže tu sjedio, ali ga nisu poznavali. Pošto se sve ovo desilo nije mogla da ide na more i od puta je odustala jer joj je uzet novac i dokumenta pa i telefoni, pa se sa ocem zajedno vratila kući i otišla u stanicu policije i prijavila dogadjaj. Policija je došla na lice mjesta pa je ona ispričala šta se sve desilo.

Negdje sredinom avgusta iste godine nju su pozvali u stanicu policije u Priboju i rekli joj da je pronadjen jedna mobilni telefon sličan njenoj te da ode u stanicu i izvrši prepoznavanje, pa je
otišla u stanicu policije, pa su joj pokazali telefom marke "Soni erikson" K5101 koji je prepoznala da je njen pa joj je isti policija vratila. Policija joj je tada rekla da je taj telefon nadjen kod lica iz P. Takodje u policiji su joj rekli da je kod ovog lica nadjena i potvrda da je nekom zlataru u Prijepolju dat prsten, najvjerovatnije koji njoj pripada jer je u potvrdi stajalo da je bez cirkona. Ističe da se smatra oštećenom i oštećena je za oko 25.000,00 dinara, a možda i više, pa prema okrivljenom ističe imovinsko-prvni zahtjev i traži da joj plati štetu koju joj je pričinio umanjenu za vrijednost telefona "Soni erikson"koji joj je vraćen.

Krivičnom gonjenju protiv okrivljenog se pridružila.

U aktu od dana 14.11.2011. godine je istakla da u cjelosti ostaje pri svojoj izjavi koju je ranije dala.

Sud je u cjelosti prihvatio iskaz svjedoka-oštećene jer je sud na osnovu njenog iskaza kao i na osnovu ostalih izvedenih dokaza utvrdio da je upravo okrivljeni izvršio krivično djelo koje mu se optužnim predlogom stavlja na teret pod tačkom a) optužnog predloga, a sud je mišljenja da je ova svjedokinja u potpunosti objektivno svjedočila.

Svjedok - oštećeni K. G. u predmetu na zapisniku pred Istražnim sudijom Osnovnog suda u Prijepolju od dana 02.06.2011. godine je istakao da stalno živi u P., te da je po profesiji fudbalski trener i da u P. trenira pionire FK "F.". Gotovo svakodnevno je na sporskom terenu gdje obavlja treninge sa pionirima. Ne sjeća se tačnog datuma, ali misli da je bilo sredinom mjeseca avgusta 2010. godine, kao i obično u jutranjim časovima negdje oko 09,00 časova nalazio se na terenu i obavljao trening sa djecom. Na trening je došao svojim PMV marke "Pežo 405" reg.br. BG .... i isto vozilo je parkirao blizu terena. U vozilu koje nije prethodno zaključao ostao mu je jedan neseser platneni u kome je imao jedan mobilni telefon sa markicom marke "Motorola", a kartica je bila operatera Telekom i imao je 20,00 eura u eurima i 9.500,00 dinara u dinarima. Unutra je bila i lična karta, zdrastvena knjižica, kartica tekućeg računa Vojvodjanske banke. Dalje ističe da je primijetio dok je radio sa djecom da se okolo oko parkinga mota jedan čovjek njemu nepoznat starosne dobi izmedju 35-40 godina, pa je pomislio da je neko od roditelja došao da prijavi dijete za trening, ali na njega nije mnogo obraćao pažnju. Taj čovjek se zadržao nekih desetak minuta pa je nestao. Pošto je njegovo vozilo bilo otključano, a unutra ostao neseser pomislio je da mu slučajno ta čovjek ne uzme nešto iz vozila, pa je prišao vozilu i vidio da na sjedištu nema nesesera, pa je slučaj prijavio odmah policiji. Nakon 2-3 dana pozvali su ga iz policije u P. i obavijestili da su priveli jedno lice te da on vidi da li je to lice ono koje je vidio pored sporskog terena. Kada je došao prepoznao je lice koje je vidio na parkingu blizu njegovog vozila, a pokazali su mu i oduzete stvari. Tada su mu pokazali 5 mobilnih telefona i još nekih oduzetih predmeta koji su pronadjeni, ali ništa od njegovih stvari koje su oduzete nije bilo. Istakao je da se pridružuje krivičnom gonjenju protiv okrivljenog i da ističe imovinsko-pravni zahtjev u iznosu od 150,00 eura.

Sud je djelimično prihvatio iskaz ovog svjedoka, ali iz njegovog svjedočenja sud nije mogao pouzdano zaključiti da se upravo radi o okrivljenom.

Vještak finasijske struke G. V. iz P. je u svom stručnom nalazu i mišljenju od dana 13.09.2011. godine izračunao pojedinačno vrijednost oduzetih stvari koje je okrivljeni oduzeo oštećenoj D. S., pa je utvrdio da je vrijednost mobilnog telefona marke "Soni erikson" K510i 71,00 eur, vrijednost mobilnog telefona marke "Samsung" M150 65,00 eura, vrijednost šiminke koju je oštećena posjedovala 18,93 eura i vrijednost srebrenog prstena 20,00 eura, što ukupno zajedno sa oduzetim novcem od 130,00 eura iznosi 304,93 eura. Medjutim, očigledno je da vještak nije dobro sabrao sve cifre pa je očigledno da je napravio omašku prilikom sabiranja.

Sud je prihvatio stručni nalaz i mišljenje vještaka smatrajući da je vještak vještačio veom stručno i objektivno, te da je pravilno izvještačio sve stvari po na osob kao i iznos oduzetog novca, ali je na kraju očigledno da je napravio grešku prilikom sabiranja, pa ne može biti ukupan iznos 189,73 eura, već 304,93 eura.

Iz potvrde o privremeno oduzetim predmetima br. Ku.67/10 od 15.08.2010. godine se zaključuje da je toga dana od okrivljenog oduzet mobilni telefon marke "Soni erikson" model K510i crne boje bez SIM kartice, zatim mobilni telefon marke "Nokija" model 7610 bez SIM kartice, kao i potvrda o predaji nakita (prstena) na popravku od z. "B." iz P. broja 001531 od 21.07.2010. godine.

Iz potvrde br. Ku. 61/10 Policijske stanice Priboj od dana 16.08.2010. godine se zaključuje da je toga dana OSL policije Policijske stanice Priboj predalo oštećenoj D. S. iz P. mobilni telefon marke "Soni erikson" model K510i.

Iz službene beleške i obaveštenja primljenih od gradjana se vidi da je oštećena D. S. dala izjavu povodom dogadjaja koji se desio dana 21.07.2010. godine OSL policije u Priboju.

Iz fotokopije kartice br. 001531 se zaključuje da je kartica izdata od strane zlatare "B." iz P. te da se takodje zaključuje da je dana 21.07.2010. godine primljen na opravku prsten srebreni, a u lijevom donjem uglu kartice stoji upisano ime A.

Iz izvještaja iz kaznene evidencije za okrivljenog sud je zaključio da je okrivljeni ranije osudjen presudom ovog Suda K.br.97/09 od 04.03.2010. godine zbog krivičnog djela iz čl.244. st.3. Krivičnog zakonika te da je osudjen na kaznu zatvora u trajanju od 5 mjeseci, a sud konstatuje da se okrivljeni sada nalazi na izdržavanju kazne zatvora po ovoj presudi.

Kod ovakvog činjeničnog stanja sud je na osnovu iskaza svjedoka - oštećene D. S., na osnovu potvrde o oduzimanju predmeta od okrivljenog od dana 15.08.2010. godine, potvrde o vraćanju mobilnog telefona marke "Soni erikson" 510i crne boje oštećenoj D. S., fotokopije kartice br. 001531 utvrdio da je okrivljeni izvršio krivično djelo kradja iz čl. 239. st.1. Krivičnog zakoniika opisanog pod tačkom a) optužnog predloga, dok sud nije imao dovoljno dokaza za utvrdjivanje krivice okrivljenog za krivično djelo opisano pod tačkom b) optužnog predloga.

Naime, iz iskaza svjedokinje oštećene D. S. sud je zaključio da je njoj dana 21.07.2010. godine oko 02,30 časova na peronu Ž. stanice P. nestala manja platnena torba te da je u istoj se nalazio jedan mobilni telefon marke "Soni erikson" K510i, jedan mobilni telefon marke "Samsung" M150, jedna srebreni prsten bez cirkona zatim kozmetika, jedan kožni novčanik u kome se nalazio novac u iznosu od 130,00 eura kao i lična dokumenta. Iz potvrde o oduzimanju predmeta od okrivljenog se zaključuje da je pretresom okrivljenog kod njega pronadjen pored ostalih stvari mobilni telefon "Soni erikson" K510i koji je vlasništvo oštećene D. S. jer je ona svoj telefon prepoznala i isti joj je uz potvrdu vraćen. Dakle, to je ključni dokaz da je upravo okrivljeni izvršio krivično djelo koje mu se stavlja na teret opisano pod tačkom a) optužnog predloga. Takodje, u prilog dokazivanja krivice okrivljenog stoji i činjenica da je takodje, kod okrivljenog pronadjena jedna kartica zlatare "B." iz P. iz koje se zaključuje da je okrivljeni dana 21.07.2010. godine pošto je istoga dana u jutarnjim časovima oduzeo platnenu torbicu od oštećene, predao srebreni prsten na opravku u tu zlataru pošto je na istom bio ispao jedan cirkon. Takodje na toj kartici u lijevom donjem uglu piše ime A. što odgovara imenu okrivljenog. Dakle, sve iznijeto upravo upućuje na činjenicu da je upravo okrivljeni izvršio predmetno krivično djelo koje mu se stavlja na teret pod tačkom a) optužnog predloga. I sam okrivljeni u svojoj odbrani je istakao da je tačna činjenica da je kritičnog dana 21.07.2010. godine bio na Ž. stanici u P. Svi ovi pomenuti dokazi se uklapaju u jednu cjelinu gdje se pouzdano može zaključiti da je upravo okrivljeni ivzršio krivično djelo koje mu se stavlja na teret pod tačkom a) optužnog predloga.

Naprotiv sud nije mogao pouzdano utvrditi da je okrivljeni izvršio krivično djelo pod tačkom b) optužnog predloga, a ovo iz razloga što pretresom kod okrivljenog nije pronadjen nijedan jedini predmet koji je pripadao oštećenom K. G., a to što je oštećeni navodno prepoznao okrivljenog u stanici policije da je to lice koje je bilo na sportskom terenu kada mu je iz vozila "Pežo 405" oduzeta jedna platnena torbica, to sud nije mogao prihvatiti jer prepoznavanje
okrivljenog nije izvršeno po ZKP, pa takav dokaz sud nije mogao ni uzeti kao valjan. Dakle, postoji samo sumnja da je okrivljeni izvršio krivično djelo, medjutim, sud je našao da na strani okrivljenog nema dovoljno dokaza da je izvršio krivično djelo koje mu se stavlja na teret, pa ga je i oslobodio od krivične odgovornosti. Prilikom oslobadjanja okrivljenog od optužbe nije potrebno utvrditi njegovu nevinost, već je dovoljno da izvedeni dokazi ne pružaju dovoljno činjeničnog osnova za utvrdjivanje njegove krivice, što je konkretno ovdje slučaj.

Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora pa je sud mišljenja da je u konkretnom slučaju prema okrivljenom jedino opravdano izreći kaznu zatvora smatrajući da je ta kazna neophodna da bi se postigla svrha kažnjavanja. Kao otežavajuće okolnosti sud je okrivljenom uzeo u obzir činjenicu da je ranije osudjen zbog krivičnog djela prevara na 5 mjeseci zatvora presudom ovog suda, da nije priznao izvršenje krivičnog djela, pa je sud mišljenja da je izrečena krivična sankcija okrivljenom adekvatna i primjerena stepenu društvene opasnosti konkretno učinjenog djela, samog učinioca kao i nastalim posledicama, te da upravo ova kazna prema okrivljenom predstavlja onu mjeru koja je neophodna da bi se prema njemu ostvarila svrha kažnjavanja predvidjena u članu 32. Krivičnog zakonika. Na strani okrivljenog sud nije našao nijednu olakšavajuću okolnost.

Shodno članovima 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 63,50 eura, a isti iznos predstavlja naknadu i nagradu vještaku finasijske struke za izvršeno vještačenje, a iznos paušala od 55,00 eura sud je odredio imajući u vidu dužinu trajanja i složenost krivičnog postupka.

Sud je obavezao okrivljenog da na ime štete oštećenoj D. S. iz P. plati iznos od 233,93 eura koliko iznose vrijednost telefona marke "Samsung", zatim vrijednost šminke i vrijednost srebrenog prstena kao i iznosa od 130,00 eura. Sud je prilikom dosudjivanja štete od ukupne vrijednosti novca i oduzete robe oduzeo vrijednost mobilnog telefona marke "Soni erikson" K510i u iznosu od 71,00 eur jer je taj telefon vraćen oštećenoj, pa je u tom iznosu oštećena i obeštećena.

Sa svega izloženog odlučeno je kao u izreci presude.

OSNOVNI SUD U PLJEVLJIMA

dana 11.11.2011. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po prijemu iste
Višem sudu u Bijelom Polju, a preko ovog suda.

DOSTAVLJENO:

1x ODT Pljevlja
1x okrivljenom
6x u predmet