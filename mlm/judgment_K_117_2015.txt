K.br.15/117
U IME CRNE GORE
OSNOVNI SUD U CETINJU, prvostepeni krivični, po sudiji Jeleni Perović Kovačević, kao sudiji pojedincu, uz učešće Milene Banović, kao zapisničara, u krivičnom predmetu protiv okrivljenog P. S., iz C., zbog krivičnog djela laka tjelesna povreda iz čl. 152 st.2 u vezi st.1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt br.102/15 od 27.10.2015. godine, koji je na glavnom pretresu zastupao Duško Milanović, državni tužilac u Osnovnom državnom tužilaštvu u Cetinju, nakon glavnog i javnog pretresa održanog dana 04.05.2016. godine, u prisustvu zastupnika optužbe i okrivljenog, donio je i istog dana javno objavio

PRESUDU

Okrivljeni:

P. S., zvani S., JMBG ..., od oca Z. i majke S., rodjene B., rodjen .... godine u C., gdje i prebiva, selo V., državljanin C. G., radnik, neoženjen, pismen, sa završenom osnovnom školom, lošeg imovnog stanja, ranije osuđivan presudom Osnovnog suda u Cetinju K.br.141/14 od 15.01.2015. godine, zbog izvpšenja krivčnog djela ugožavanje sigurnosti iz čl.168 st.1 KZCG kojom mu je izrečena uslovna osuda, kojom mu je prethodno utvrđena kazna zatvora u trajanju od 30 dana i istovremeno određeno da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.

Kriv je

Zato što je:

Dana 03.avgusta 2015.godine, oko 22,00 časova, u B. c. j. .., u C., svjestan svog djela čije je izvršenje htio i svjestan da je njegovo djelo zabranjeno, lako tjelesno povrijedio oštećenog M. M. iz C., na način što je drvenom daskom dužine oko 1 m, koju je držao u desnoj ruci, kao sredstvom podobnim da tijelo teško povrijedi ili zdravlje teško naruši, oštećenom zadao jedan udarac u predjelu glave, nanoseći mu pri tom laku tjelesnu povredu, u vidu nagnječine - krvnog podliva sa oguljotinom kože u predjelu nosa, tj. u predjelu nosnih kostiju,
- čime je izvršio krivično djelo laka tjelesna povreda iz čl. 152 st.2 u vezi st.1 Krivičnog zakonika Crne Gore
pa mu sud primjenom citiranog zakonskog propisa te članova 3, 4, 5, 15, 36, 48 Krivičnog zakonika
- prethodno utvrđuje za krivično djelo laka tjelesna povreda iz čl. 152 st.2 u vezi st.1 Krivičnog zakonika Crne Gore kaznu zatvora u trajanju od 3 mjeseca
Pa primjenom odredaba člana 42, 48, 52, 53, 54 i 55 st. 5 Krivičnog zakonika Crne Gore, te čl. 226, 229 i 374 Zakonika o krivičnom postupku, uzimajući kaznu zatvora u trajanju od 30 dana, a koja je uslovljena rokom provjeravanja od jedne godine, izrečenu presudom ovog suda K.br.141/14 od 15.01.2015. godine kao već utvrđenu, i z r i č e
USLOVNU OSUDU

Kojom mu prethodno utvrdjuje jedinstvenu kaznu zatvora u trajanju od 3 mjeseca i 15 dana i istovremeno odredjuje da se ista neće izvršiti ako okrivljeni u roku od dvije godine po pravnosnažnosti ove presude ne izvrši novo krivično djelo.

Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 82,50 eura, te iznos od 50,00 eura na ime sudskog paušala, sve prednje u roku od 15 dana po pravosnažnosti presude, pod prijetnjom prinudne naplate.

O b r a z l o ž e nj e
Optužnim predlogom Osnovnog državnog tužilaštva iz Cetinja Kt br.102/15 od 27.10.2015. godine stavljeno je na teret okrivljenom P. S. je izvršio krivično djelo laka tjelesna povreda iz čl. 152 st.2 u vezi st.1 Krivičnog zakonika Crne Gore. Zastupnik opužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi po zakonu.

Okrivljeni u svojoj odbrani naveo da priznaje izvršenje krivičnog djela i krivicu te da je kritičnog dana drvenom daskom dužine oko 1 metar, koju je držao u desnoj ruci udario u predjelu glave M. M., kada mu je nanio povredu. Objasnio je da je to uradio jer se iste večeri a prije ovog dogadjaja posvadjao sa M. Objasnio je da mu je iskreno žao što je izvršio krivično djelo, te da je svjestan svoje krivice.

U završnoj riječi je još jednom izrazio iskreno kajanje, moleći sud da ima u vidu da on sam izdržava majku i njega, te da ga zbog toga blaže kazni.

Imajući u vidu jasno i potpuno priznanje okrivljenog, koje u toku postupka nije ničim dovedeno u sumnju, sud je u dokaznom postupku pročitao izvod iz kaznene evidencije na ime okrivljenog P. S., od koga zavisi vrsta i visina krivične sankcije, nakon čega je na saglasan predlog stranaka primjenom čl. 458 st.2 ZKP-a prekinuo dokazni postupak i nije izvodio ostale dokaze predložene optužnim aktom.

Cijeneći jasno i potpuno priznanje okrivljenog kao dokaz, sud je na nesumnjiv način utvrdio da je okrivljeni dana 03.avgusta 2015.godine, oko 22,00 časova, u B. c. j. .., u C., svjestan svog djela čije je izvršenje htio i svjestan da je njegovo djelo zabranjeno, lako tjelesno povrijedio oštećenog M. M. iz C., na način što je drvenom daskom dužine oko 1 m, koju je držao u desnoj ruci, kao sredstvom podobnim da tijelo teško povrijedi ili zdravlje teško naruši, oštećenom zadao jedan udarac u predjelu glave, nanoseći mu pri tom laku tjelesnu povredu, u vidu nagnječine - krvnog podliva sa oguljotinom kože u predjelu nosa, tj. u predjelu nosnih kostiju. Iz odbrane okrivljenog proizilazi da je okrivljeni bio svjestan da udarajući oštećenog drvenom daskom dužine oko jednog metra, može nanijeti povredu oštećenom, što je htio, te je bio svjestan da svojom radnjom čini krivično djelo, postupajući dakle sa direktrnim umišljajem kao oblikom krivice, odnosno bio je svjestan svog djela i htio je njegovo izvršenje, čime su se u negovim radnjama ostvarili svi bitni elementi bića krivčnog djela laka tjelesna povreda iz čl. 152 st.2 u vezi st.1 Krivičnog zakonika Crne Gore.

Iz uvida iz kaznene evidencije koja glasi na ime okrivljenog P. S., utvrđeno je da je isti ranije osuđivan presudom Osnovnog suda u Cetinju K.br.141/14 od 15.01.2015. godine, zbog izvpšenja krivčnog djela ugožavanje sigurnosti iz čl.168 st.1 KZCG kojom mu je izrečena uslvona osuda, kojom mu je prethodno utvrđena kazna zatvora u trajanju od 30 dana i istovremeno određeno da se ista neće izvršiti ako okrivljeni u roku od 1 (jedne) godine po pravnosnažnosti presude ne izvrši novo krivično djelo.

Prilikom odlučivanja o vrsti i visine krivične sankcije sud je cijenio sve okolnosti iz čl. 42 Krivičnog zakonika koje su od uticaja da kazna bude veća ili manja, pa je od olakšavajućih okolnosti na strani okrivljenog cijenio njegove lične i porodične prilike, loše imovno stanje, da se radi o mladom čovjeku, koji svojim fizičkim radom izdržava majku i sebe, dok je kao otežavajuću okolnost cijenio njegovu raniju osuđivanost, a što je utvrđeno iz izvoda iz kaznene evidencije. Dakle, imajući u vidu da je okrivljenom presudom Osnovnog suda u Cetinju K.br.141/14 od 15.01.2015. godine zbog krivičnog djela iz člana 168 st.1 KZ CG u izrečena uslovna osuda kojom mu je prethodno utvrđena kazna zatvora u trajanju od 30 dana uslovno na 1 godinu, a da je novo krivično djelo izvršio u vremenu provjeravanja, to je sud shodno članu 48 i članu 55 stav 5 okrivljenom za izvršenje krivičnog djela laka tjelesna povreda iz čl. 152 st.2 u vezi st.1 Krivičnog zakonika Crne Gore prethodno utvrdio kaznu zatvora u trajanju od 3 mjeseca pa je, uzimajući kaznu zatvora u trajanju od 30 dana, a koja je uslovljena rokom provjeravanja od jedne godine, izrečenu presudom ovog suda K.br. 141/14 od 15.01.2015. godine kao već utvrđenu, istom prethodno utvrdio jedinstvenu kaznu zatvora u trajanju od 3 mjeseca i 15 dana sa rokom provjeravanja od dvije godine, smatrajući da radi krivično pravne zaštite prema okrivljenom nije nužno primijeniti kaznu. Naime, imajući u vidu činjenicu da okrivljeni u vrijeme provjeravanja nije izvršio istovrsno krivično djelo, te ostale prethodno označene olakšavajuće okolnosti, kao i stepen krice za izvršeno krivčno djelo, ovaj sud je mišljenja da okrivljenom nije potrebno opozvati uslovnu osudu izrečenu presudom ovog suda K.br. 141/14 od 15.01.2015. godine, već i da će upozorenjem uz prijetnju kaznom kao u izreci presude i rokom provjeravanja od 2 (dvije) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl. 52 Krivičnog zakonika CG, a u okviru opšte svrhe izricanja krivičnih sankcija iz čl. 4 st. 2 Krivičnog zakonika CG.

Odluka o troškovima donijeta je shodno čl. 226 i 229 Zakonika o krivičnom postupku, a isti se odnose na ime troškova nastalih angožavanje sudskog vještaka medicinske struke iznos od 82,50€, te na ime sudskog paušala iznos od 50,00€ koji je određen shodno složenosti predmeta, dužini trajanja postupka i imovinskim prilikama okrivljenog.

Na osnovu izloženog, a shodno čl. 374 Zakona o krivičnom postupku, odlučeno je kao u izreci presude.

OSNOVNI SUD U CETINJU

Dana 04.05.2016. godine
ZAPISNIČAR SUDIJA
Milena Banović,s.r. Jelena Perović Kovačević,s.r.

PRAVNA POUKA:

Protiv ove presude dozvoljena je žalba Višem
sudu u Podgorici, a preko ovog suda, sve u roku
od 8 dana, od dana prijema pisanog otpravka iste.

ZTO Milena Banović