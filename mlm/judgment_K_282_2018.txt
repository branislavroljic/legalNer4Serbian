K. br. 282/18
U IME CRNE GORE
OSNOVNI SUD U PODGORICI, po sudiji Goranu Đukoviću, uz učešće namještenika suda Sanje Radević, u krivičnom predmetu protiv okrivljenog S. R., zbog krivičnog djela oduzimanje tudje stvari iz čl. 247 st. 1 Krivičnog zakonika Crne Gore, odlučujući po optužnom predlogu Osnovnog državnog tužilaštva iz Podgorice Kt. br. 451/18 od 05.06.2018. godine koji je zastupao tužilac u Osnovnom državnom tužilaštvu Radonjić Vukasa, nakon glavnog i javnog pretresa održanog dana 05.07.2018. godine, u prisustvu stranaka, donio je i istog dana javno objavio

PRESUDU

Okrivljeni: S. R., sa nadimkom R., od oca M. i majke S., rodjene L., rodjen ...1961. godine u U., S., sa prebivalištem u P., ..., otac dvoje djece, završio osnovnu školu, lošeg imovnog stanja, neosudjivan
KRIV JE
Zato što je:

U periodu od kraja 2017. do 15. februara 2018. godine, u P., u naselju B., svjestan svog djela čije je izvršenje htio i svjestan da je njegovo djelo zabranjeno, bez namjere pribavljanja imovinske koristi protivpravno oduzeo tudju pokretnu stvar, na način što je kuću koju je izgradio, suprotno čl. 175 st. 1 i 176 st. 1 Zakona o energetici, jer nije imao saglasnosti oštećenog ''Crnogorskog elektrodistributivnog sistema'', priključio na distributivni sistem električne energije, preko brojila marke ''Enel'', broj A00406914, koje je ugradio električar kojeg je angažovao i oduzeo 3.407 KWh visoke tarife i 1 KWh niske tarife električne energije, čija je ukupna vrijednost 386,74 €,
- čime je izvršio krivično djelo oduzimanje tudje stvari iz čl. 247 st. 1 Krivičnog zakonika Crne Gore.

Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl.226, 229 i 374 Zakonika o krivičnom postupku,
I z r i č e:

USLOVNU OSUDU

Kojom mu prethodno utvrdjuje kaznu zatvora u trajanju od 30 (trideset) dana i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da ovom sudu na ime troškova krivičnog postupka uplati novčani iznos od 60,50 eura kao i 30,00 eura na ime paušala u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva u Podgorici Kt. br. 451/18 od 05.06.2018. godine okrivljenom je stavljeno na teret krivično djelo oduzimanje tudje stvari iz čl. 247 st. 1 Krivičnog zakonika Crne Gore.

Zastupnik optužbe u završnoj riječi je ostao pri optužnom predlogu i predložio je sudu da okrivljenog oglasi krivim i osudi ga po zakonu.

Iznoseći odbranu tokom čitavog postupka okrivljeni se branio da je krajem 2017. godine počeo da gradi kuću na svom placu u naselju B., za koju kuću nije imao gradjevinsku dozvolu, jer mjesto gdje je počeo sa gradnjom nije urbanizovano, pa je za predmetnu kuću htio da obezbijedi struju, ali je saznao da redovna procedura košta oko 700,00 eura, pa je angažovao jedno lice kako bi priključilo brojilo na elektrodistributivnu mrežu, što je to lice i učinilo, a za koje postupanje nije imao saglasnost Crnogorskog elektridistributivnog sistema. Istakao je da je znao da takvo postupanje predstavlja krivično djelo, ali da nije imao drugog izbora. U završnoj riječi okrivljeni je ostao pri navodima svoje odbrane na glavnom pretresu.

Sud je u dokaznom postupku pročitao zapisnik o kontroli mjernog mjesta ''Crnogorskog elektrodistributivnog sistema'', broj 048688, od 15.02.2018. godine i nalaz i mišljenje sudskog vještaka elektro struke S. R. iz P., od 04. juna 2018. godine.

Iz zapisnika o kontroli mjernog mjesta Crnogorskog elektrodistributivnog sistema broj 048688 od 15.02.2018. godine proizilazi da je istog dana izvršena kontrola mjernog mjesta potrošača S. R. brojila ENEL broj A00406914 da je tom prilikom konstatovano da je potrošač oduzimao elektirčnu energiju na način što je svoj stambeni objekat priključio bez elektroenergetske saglasnosti, da se brojilo nalazi na fasadi kuće, da potrošač ne dozvoljava isključenje i odbija potpis.

Iz nalaza i mišljenja vještaka elektro struke S. R. proizilazi da je brojilo marke ENEL broj A00406914, 10-60 A i 400 V registrovalo potrošnju električne energije od 3.408 kWh u februaru 2018. godine, te da ukupna vrijednost potrošene električne energije koju je registrovalo navedeno električno brojilo iznosi 386,74 eura.

Okrivljeni je iznoseći odbranu tokom čitavog postupka u cjelosti priznao izvršenje krivičnog djela stavljenog mu na teret, pojašnjavajući da je krajem 2017. godine, za svoju kuću koju gradi u naselju B. htio da obezbijedi struju, pa je, kada je saznao da redovna prodecura košta oko 700,00 eura, angažovao električara da brojilo mimo procedure priključi na elektrodistributivnu mrežu, što je to lice i učinilo. Znao je da navedeno postupanje predstavlja krivično djelo, ali drugog izbora nije imao. Odbranu okrivljenog koja je konzistentna tokom čitavog postupka, sud je cijenio kao jasnu i istinitu, a ista je osnažena prevashodno zapisnikom o kontroli mjernog mjesta CEDIS-a od 15.02.2018. godine iz kog se utvrđuje da je prilikom kontrole mjernog mjesta okrivljenog kao potrošača konstatovano da je potrošač oduzimao elektirčnu energiju na način što je svoj stambeni objekat priključio bez elektroenergetske saglasnosti, a dalje je osnažena i nalazom i mišljenjem vještaka elektro struke R. S. iz kog se utvrđuje da je brojilo marke ENEL broj A00406914, 10-60 A i 400 V registrovalo potrošnju električne energije od 3.408 kWh u februaru 2018. godine, te da ukupna vrijednost potrošene električne energije koju je registrovalo navedeno električno brojilo iznosi 386,74 eura.

Postupajući na način bliže opisan izrekom presude, okrivljeni je prekršio odredbu čl. 175 st.1 Zakona o energetici kojim je propisano da se priključenje objekta na prenosni ili distributivni sistem električne energije ili gasa vrši u skladu sa pravilima iz čl. 114, 122, 143 i 146 ovog zakona na osnovu saglasnosti za priključenje koju izdaje operator prenosnog ili distributivnog sistema, te odredbu čl. 176 st.1 istog zakona koji predviđa da saglasnost za priključenje objekta na prenosni ili distributivni sistem električne nergije ili gasa na zahtjev daje operator prenosnog odnosno distributivnog sistema električne energije, čime je izvršio krivično djelo oduzimanje tuđe stvari iz čl. 247 st.1 Krivičnog zakonika Crne Gore.

Cijeneći subjektivni odnos okrivljenog prema krivičnom djelu, sud je stanovišta da je okrivljeni postupao sa direktnim umišljajem kao oblikom vinosti na način što je u periodu od kraja 2017. do 15. februara 2018. godine, u P., u naselju B., svjestan svog djela čije je izvršenje htio i svjestan da je njegovo djelo zabranjeno, bez namjere pribavljanja imovinske koristi protivpravno oduzeo tudju pokretnu stvar, na način što je kuću koju je izgradio, suprotno čl. 175 st. 1 i 176 st. 1 Zakona o energetici, jer nije imao saglasnosti oštećenog ''Crnogorskog elektrodistributivnog sistema'', priključio na distributivni sistem električne energije, preko brojila marke ''Enel'', broj A00406914, koje je ugradio električar kojeg je angažovao i oduzeo 3.407 KWh visoke tarife i 1 KWh niske tarife električne energije, čija je ukupna vrijednost 386,74 €.

Odlučujući o krivičnoj sankciji za okrivljenog, sud je cijenio sve okolnosti iz čl. 42 Krivičnog zakonika Crne Gore, koje utiču na to da kazna bude manja ili veća, pa je u odsustvu otežavajućih okolnosti, kao olakšavajuću okolnost na strani okrivljenog cijenio njegovu pretpostavljenu raniju neosuđivanost, porodične prilike - da je oženjen i otac dvoje djece, kao i činjenicu da je okrivljeni u cjelosti i jasno priznao izvršenje krivičnog djela stavljenog mu na teret, pa je sud okrivljenom izrekao uslovnu osudu kojom mu je prethodno utvrdio kaznu zatvora u trajanju od 30 (trideset) dana i istovremeno odredio da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je stanovišta da se ovakvom krivičnom sankcijom ima ostvariti svrha uslovne osude iz čl. 52 st.2 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz čl. 4 st.2 Krivičnog zakonika Crne Gore.

Sud je odluku o troškovima temeljio na odredbi čl. 229 st. 1 Zakonika o krivičnom postupku pa je obavezao okrivljenog da ovom sudu na ime troškova krivičnog postupka uplati novčani iznos od 60,50 eura, a koji troškovi postupka se odnose na nagradu vještaku elektro struke R. S., dok je visinu paušala u iznosu od 30,00 eura temeljio na odredbi čl. 226 st.3 Krivičnog zakonika Crne Gore, čiju visinu je odmjerio shodno imovnom stanju okrivljenog, dužini trajanja i složenosti postupka.

Shodno navedenom, primjenom citiranih zakonskih propisa, sud je odlučio kao u izreci presude.

OSNOVNI SUD U PODGORICIDana 05.07.2018. godine

SUDIJAĐuković Goran, s.r.

DN-a:

- ODT-u Podgorica- okrivljenom
Postupljeno dana______________Namještenik suda_______________
, s.r.

PRAVNA POUKA: Protiv ove presude može se izjaviti žalbau roku od 8 dana od prijema pisanog otpravka isteVišem sudu u Podgorici, a preko ovog suda.

ZTORadević Sanja