U IME CRNE GORE
K.br. 169/2019
VIŠI SUD U PODGORICI, kao prvostepeni krivični po predsjedniku vijeća - sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog D.L., koga brani Đ.D., advokat iz P..., zbog krivičnog djela ubistvo na mah u pokušaju iz čl. 145. u vezi čl. 20. Krivičnog zakonika Crne Gore u sticaju sa krivičnim djelom nedozvojeno držanje oružja i eksplozivnih materija iz čl. 403. st. 1. Krivičngo zakonika Crne Gore, po optužnici Višeg državnog tužioca u Podgorici Kt.br. 96/19 od 28.11.2019. godine, koju je na ročištu povodom odlučivanja o sporazumu o priznanju krivice zastupala Jovanović Maja - državna tužiteljka u Višem državnom tužilaštvu u Podgorici, nakon pravosnažnosti rješenja o usvajanju sporazuma o priznanju krivice, dana 12.02.2020.godine, donio je
P R E S U D U
Optuženi:

D.L., JMB ..., zvani "Lj.", od oca M. i majke S., rođene Lj., rođen .... godine u P..., sa prebivalištem u T..., D... ..., državljanin Crne Gore, poljoprivredni tehničar, bavi se poljoprivredom, oženjen, otac četvoro djece, završio srednju poljoprivrednu školu, dobrog imovnog stanja, osuđivan i to: presudom Višeg suda u Podgorici K.br. 11/97 od 28.06.2000. godine, zbog krivičnog djela ubistvo u pokušaju iz čl. 30. st.1. u vezi čl. 19. KZ SRJ i osuđen na kaznu zatvora u trajanju od 1 (jedne) godine i 6 (šest) mjeseci, presudom Višeg suda u Podgorici K.br. 9/2008 od 24.12.2009. godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. KZCG i osuđen na kaznu zatvora od 6 (šest) godina i presudom Osnovnog suda u Podgorici K.br. 10/546 od 24.11.2011. godine zbog krivičnog djela teška tjelesna povreda iz čl. 151. st.1. u vezi čl. 23. KZCG, u pritvoru od 16.09.2019. godine od 12,40 časova,
KRIV JE
Zato što je:

Dana 06.06.2019. godine, oko 21,30 časova, u Tuzima, na terasi ugostiteljskog objekta "F..." prethodno doveden bez svoje krivice u jaku razdraženost, teškim vrijeđanjem od strane oštećenog N.F., koji je, nakon što je optuženi zaustavio vozilo ispred ugostiteljskog objekta, ustao od stola gdje je sjedio, krenuo u njegovom pravcu, počeo da mu psuje oca, majku, ženu i ćerku, nakon čega mu je uputio riječi "jebem ti mrtvog oca", nakon čega je optuženi postupajući na mah, sa umišljajem pokušao da liši života oštećenog N.F., na način što je izvadio pištolj nepoznate marke, cal. - D, koji je surptono članu 33 Zakona o oružju neovlašćeno nosio na javnom mjestu i iz istog ispalio tri projektila u oštećenog nanoseći mu tom prilikom tešku tjelesnu povredu u vidu strijelne rane prostreline desne butine, strijelne rane ustreline lijeve butine i strijelne rane prostreline drugog prsta lijeve šake, pri čemu je bio svjestan svojih djela i htio je njihovo izvršenje,
- čime je izvršio krivično djelo ubistvo na mah u pokušaju iz čl. 145. u vezi čl. 20. Krivičnog zakonika Crne Gore u sticaju sa krivičnim djelom nedozvojeno držanje oružja i eksplozivnih materija iz čl. 403. st. 1. Krivičngo zakonika Crne Gore
Pa mu sud primjenom citiranih zakonskih odredbi, te odredbi čl. 32, čl. 33, čl. 36, čl. 42, čl. 45, čl. 46, i čl. 48. st. 1. Krivičnog zakonika Crne Gore, prethodno
UTVRĐUJE
- za krivično djelo – ubistvo na mah u pokušaju iz čl. 145. u vezi čl.20. Krivičnog zakonika Crne Gore, kaznu zatovra u trajanju od 11 (jedanaest) mjeseci,
- za krivično djelo – nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore, kaznu zatovra u trajanju od 2 (dva) mjeseca,
Pa ga sud primijenom citiranih zakonskih odredbi, te odredbio čl. 48. st. 2. tač.2 i čl. 51. Krivičnog zakonika Crne Gore, te odredbi čl. 226, 229 i 374. Zakona o krivičnom postupku
O S U Đ U J E
Na jedinstvenu kaznu zatvora u trajanju od 1(jedne) godine, s tim što će mu se u kaznu uračunti vrijeme provedeno u pritvoru od 16.09.2019. godine od 12,40 časova, pa nadalje, i isti se shodno čl. 301. st. 3. ZKP-a obavezuje na ispunjenje obaveza iz čl. 272. st.1. ZKP-a, da na plati novčani iznos od 10.000,00€ Kliničkom centru Crne Gore.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju uplati troškove na ime paušala Višem državnom tužilaštvu u Podgorici uplati iznos od 100,00€ i iznos od 1.707,75€ na ime vještačenja, a sve na račun Vrhovnog državnog tužilaštva broj 832-1187-31, i iznos od 100,00€ na ime paušala Višem sudu u Podgorici na žiro račun broj 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg državnog tužilaštva u Podgorici Kt.br. 96/19 od 28.11.2019. godine, optuženom D.L., stavljeno je na teret izvršenje krivičnog djela ubistvo na mah u pokušaju iz čl. 145. u vezi sa čl. 20. Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore.

Dana 30.12.2019. godine, Više državno tužilaštvo dostavilo je sudu, zapisnik o pregovaranju, zapisnik i sporazum o priznanju krivice.

Rješenjem K.br. 169/19 od 22.01.2020. godine, usvojen je sporazum o priznanju krivice, a koje rješenje je postalo pravosnažno dana 12.02.2020. godine.

Na ročištu za razmatranje sporazuma, održanom dana 22.01.2020.godine, sud je na saglasan predlog stranaka pročitao dokaze predložene optužnicom i to: iskaz svjedoka - oštećenog F.N., iskaze svjedoka M.N., U.D., Đ.D. i G.S., pročitao zapisnik o uviđaju Uprave policije - CB Podgorica Ku.br. 481/19 od 06.06.2019. godine i izvršio uvid u fotodokumentaciju koja je sastavni dio zapisnika o uviđaju, službenu zabilješku Uprave policiije - CB Podgorica Ku.br. 481/19 od 06.06.2019. godine, Izvještaj o vještačenju prisustva "GSR" čestica, Forenzičkog centra u Danilovgradu broj 2151/19 od 11.07.2019. godine, Izvještaj o DNK vještačenju Forenzičkog centra u Danilovgradu broj 2149/19 od 25.07.2019. godine, Izvještaj o balističkom vještačenju Forenzičkog centra u Danilovgradu broj 2150/19 od 05.08.2019. godine, Izvještaj o vještačenju "daljine pucanja" Forenzičkog centra u Danilovgradu broj 2901/19 od 14.08.2019. godine, Izvještaj o trasološkom vještačenju Forenzičkog centra u Danilovgradu broj 2902/19 od 07.06.2019. godine, vještaka sudsko medicinske struke dr N.R. od 18.07.2019. godine, nalaz i mišljenje vještaka sudsko medicinske struke dr N.R. od 18.07.2019. godine, nalaz i mišljenje komisije vještaka u sastavu sudskog vještaka neuropsihijatra dr M.S., psihijatra dr G.Ž. i psihologa B.S.I. od 31.10.2019. godine, pročitao zapisnik o pregovaranju Kt.(sp)br. 142/19 od 27.12.2019. godine, Zapisnik o priznanju krivice optuženog Kt.(sp)br. 142/19 od 27.12.2019. godine i Sporazum o priznanju krivice optuženog Kt.(sp)br. 142/19 od 27.12.2019. godine, Izvod iz kaznene evidencije Ministarstva pravde broj 05/2-72-635/20 od 20.01.2020. godine, na ime optuženog D.L..

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državna tužiteljka pružila dovoljno dokaza o krivici optuženog, te da je optuženi izvršio krivično djelo ubistvo na mah u pokušaju iz čl. 145. u vezi sa čl. 20. Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Naime, po ocjeni ovog suda, priznanje optuženog za izvršeno krivično djelo i prihvatanje krivice za isto, te da je krivično djelo ubistvo na mah iz čl. 145. Krivičnog zakonika Crne Gore ostalo u pokušaju, a da Zakon propisuje, da se za pokušaj krivičnog djela shodno čl. 20. st.3. Kriviničnog Zakonika Crne Gore, učinilac može blaže kazniti, u svojoj ukupnosti jesu okolnosti koje opravdavaju ublažavanje kazne zatvora ispod zakonom propisanog minimuma za predmetno krivično djelo shodno čl. 45. i 46. Krivičnog zakonika Crne Gore, a pri tom sud nalazi i da će se jedinstvenom kaznom zatvora u trajanju od 1 (jedne) godine, te činjenice da je optuženi shodno čl. 301. st. 3. ZKP-a obavezan na ispunjenje obaveza iz čl. 272. st.1. ZKP-a, odnosno da uplati iznos od 10.000,00€ Kliničkom centru Crne Gore, ostvariti svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Kako je optuženi oglašen krivim, sud ga jeshodno čl. 226. i 229. Zakonika o krivičnom postupku, obavezao i na plaćanje troškova krivičnog postupka i to paušala Višem državnom tužilaštvu u Podgorici iznos od 100,00€ kao i iznos od 1.707,75 € na ime vještačeja, koje iznose je optuženi dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, i iznos od 100,00€ na ime paušala Višem sudu u Podgorici, na broj žiro računa 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana,12.02.2020.godine
Zapisničar PREDSJEDNIK VIJEĆA-SUDIJA
Novčić Slobodanka, s.r. Tabaš Predrag, s.r.

PRAVNA POUKA
Protiv ove presude nije dozvoljena žalba.

Tačnost otpravka ovjerava namještenik suda
Novčić Slobodanka