K.br. 67/19
U IME CRNE GORE
OSNOVNI SUD U CETINJU, kao prvostepeni, krivični, sudija Jelena Perović, uz učešće Marije Popivoda, kao zapisničara, u krivičnom predmetu protiv okrivljenog D. M. iz P. zbog krivičnog dijela omogućavanje uživanja opojnih droga iz čl.301 st.1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt.br. 98/19 od 20.09.2019.godine, koji je nagavnom pretresu zastupao Duško Milanović državni tužilac u ODT Cetinje, nakon glavnog i javnog pretresa održanog dana 25.10.2019.godine u prisustvu zastupnika optužbe, okrivljenog donio je i javno objavio

PRESUDU

Okrivljeni: D. M. JMBG .... od oca R. i majke S. rođene R. rođen ... u P. gdje i prebiva, ul.... državljanina C.G., zaposlen, u vanbračnoj zajednici, otac jednog djeteta, pismen, sa završenom srednjom školom, srednjeg imovnog stanja, neosuđivan
KRIV JE
Zato što je:

Dana 27.07.2019. godine, oko 23,45 časova, u mjestu Ć. u C., svješstan svog djela i njegove zabranjenosti, čije je izvršenje htio, dao na uživanje R. L. iz C. opojnu drogu-konoplju, supstancu koja se nalazi u Pravilniku o utvrđivanju spiska droga, psihotropnih supstanci i bilja, koje se može koristiti za proizvodnju droga (Sl.list CG 41/2018) u koncentraciji iznad 0, tetrahidrokanabinola (THC) na način što je drogu koja se nalazila u unutrašnjosti pripremljene cigarete tzv."džointa", zapalio i dao R. L. da uvlačenjem dima iz "džointa" istu uživa,
-čime je izvršio krivično dijelo - omogućavanje uživanja opojnih droga iz čl.301. st.1 Krivičnog zakonika Crne Gore
Pa mu sud primjenom citiranog zakonskog propisa te članova 3, 4, 5,13,15, 36,42, 45, 46, 52, 53 i 54 Krivičnog zakonika Crne Gore, te članova 226, 229 i 374 Zakonika o krivičnom postupku izriče
USLOVNU OSUDU

Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljenom D. M. na osnovu čl.75 st.1 i 4 u vezi čl.301 st.3 Krivičnog zakonika Crne Gore, mjera bezbjednosti oduzimanje predmeta-opojne droge konoplje savijene u "dž.", kao predmet izvšenja krivčnog djela, a koja se ima uništiti.

Obavezuje se okrivljeni da na ime sudskog paušala uplati na račun budžetskih sredstava Crne Gore iznos od 50,00 u roku od 8 dana po pravosnažnosti presude pod prijetnjom prinude naplate.

Obrazloženje
Optužnim predlogom ODT-a Cetinje Kt.br. 98/19 od 20.10.2019.godine, okrivljenom D.M. stavljeno je na teret izvšenje krivičnog dijela omogućavanje uživanja opojnih droga iz čl. 301 st.1 Krivičnog zakonika. U završnoj riječi zastupnik optužbe je predlaži da sud okrivljenog oglasi krivim i osudi po zakonu, te da mu se izrekne mjera bezbjednosti oduzimanje predmeta-opojne droge konoplje savijene u "dž.", kao predmet izvšenja krivčnog djela.

Okrivljeni je u svojoj odbrani u potpunosti priznao izvršenje krivičnog djela i krivicu navodeći da je tačno da je kritičnog dana dao na uživanje R. L.. iz C., opojnu drogu-konoplju tzv."dž.", tj. da je isti zapalio i dao R. L. da uvlačenjem dima iz "dž.." istu uživa. U završnoj riječi je naveo da mu je žao što je izvršio krivično djelo.

Imajući u vidu jasno i potpuno priznanje okrivljenog koje u toku postupka nije ničim dovedeno u sumnju, sud je u dokaznom postupku pročitao izvod iz KE na ime okrivljenog od koga zavisi vrsta i visina krivične sankcije, nakon čega je na saglasan predlog stranaka primjenom čl. 458 st. 2 ZKP-a prekinuo dokazni postupak i nije izvodio ostale dokaze predložene optužnim aktom.

Iz izvoda iz KE na ime okrivljenog od 17.09.2019. godine, proizilazi da je isti ranije neosudjivan.

Cijeneći jasno i potpuno priznanje okrivljenog, sud je na nesumnjiv način utvrdio da je okrivljeni izvršio krivično djelo koje mu je optužnim predlogom stavljeno na teret, odnosno da je dana 27.07.2019. godine, oko 23,45 časova, u mjestu Ć. u C. svješstan svog djela i njegove zabranjenosti, čije je izvršenje htio, dao na uživanje R. L. iz C., opojnu drogu-konoplju, supstancu koja se nalazi u Pravilniku o utvrđivanju spiska droga, psihotropnih supstanci i bilja, koje se može koristiti za proizvodnju droga (Sl.list CG 41/2018) u koncentraciji iznad 0, tetrahidrokanabinola (THC) na način što je drogu koja se nalazila u unutrašnjosti pripremljene cigarete tzv."džointa", zapalio i dao R. L. da uvlačenjem dima iz "dž." istu uživa. Postupajući na opisani način okrivljeni je bio svjestan da svojom radnjom (dao na uživanje R. L. opojnu drogu-konoplju – dž.) može izvršiti krivično djelo i prouzrokovati zabranjenu posljedicu, što je i htio, znajući da je njegovo djelo zabranjeno, postupajući sa direktnim umišljajem kao oblikom krivice, čime su se pored objektivnih stekla i sva subjektivna obilježja bića krivičnog omogućavanje uživanja opojnih droga iz čl.301. st.1 Krivičnog zakonika Crne Gore. Prednje proizalizi iz odbran okrivljenog koji je jasno nave da je dao na uživanje opojnu drogu džoint R.L., te da su naizmjenično uvlačili dim, te da zna da je to zabranjeno.

Prilikom odlučivanja o vrsti i visine kazne sud je cijenio sve okolnosti iz čl. 42 Krivičnog zakonika Crne Gore koje su od uticaja da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio činjenicu da je isti u potpunosti priznao izvršenje krivičnog djela, izraženo kajanje zbog izvršenog krivičnog djela, te raniju neosuđivanost, što je utvrđeno uvidom u izvod iz kaznene evidnecije na ime okrivljenog, koje okolnosti je cijenio kao osobito olakšavajuće, pa je imajući u vidu i stepen krivice za izvršeno krivično dijelo, sud mišljenja da zbog krivično pravne zaštite prema okrivljenom nije nužno primjeniti kaznu, već da će se samim upozorenjem uz prijetnju kaznom kao u izreci presude, koja je umanjena ispod zakonom propisanog minimuma za predmetno krivično djelo, i rokom provjeravanja od jedne godine, na okrivljenog dovoljno uticati da ubuduće ne vrši krivična dijela, čime će u potpunosti biti ostvarena svrha izricanja uslovne osude iz čl.52 Krivičnog zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog zakonika Crne Gore.

Shodno čl.301.st.3 u vezi čl.75.st.1.i 4.Krivičnog zakonika CG okrivljenom D.M. izričena je mjera bezbjednosti oduzimanje predmeta-opojne droge - konoplje, džoint, oduzet od okrivljenog, kao predmet izvšenja krivičnog djela, a koja se ima uništiti
Odluka o troškovima donijeta je shodno čl. 226 i 229 Zakonika o krivičnom postupku, a isti se odnose na ime sudskog paušala u iznosu od 50,00€ koji je određen shodno složenosti predmeta, dužini trajanja postupka i imovinskim prilikama okrivljenog.

Na osnovu izloženog, a shodno čl. 374 ZKP-a odlučeno je kao u izreci presude
OSNOVNI SUD U CETINJU

Dana, 25.10.2019. godine
ZAPISNIČAR SUDIJA
Marija Popivoda Jelena Perović s.r.

PRAVNA POUKA:

Protiv ove presude dozvoljena je žalba Višem
sudu u Podgorici, a preko ovog suda, sve u roku
od 8 dana, od dana prijema pisanog otpravka iste.

.

.

.