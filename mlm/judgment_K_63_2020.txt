K.br. 63/20
U IME CRNE GORE
VIŠI SUD U PODGORICI, kao prvostepeni krivični, sudija Kovačević Vesna, uz učešće Hasanović Anise kao zapisničara, u predmetu protiv optuženog K.P., koga brani Ana Stanković - Mugoša, advokat iz Podgorice, zbog krivičnog djela teško ubistvo iz čl. 144 st. 1 tač. 1 Krivičnog zakonika Crne Gore, nakon donesenog rješenja o usvajanju sporazuma o priznanju krivice, dana 05.11.2020. godine, dana 30.12.2020. godine donio je
P R E S U D U
Optuženi:

K. P., JMB …., od oca B. i majke S., rođene K., rođen ……... godine u C., sa prebavilštem u Kotoru – P. bb, državljanin Crne Gore, neoženjen, bez djece, završio srednju mašinsku školu, lošeg imovnog stanja, ranije neosudjivan, u pritvoru od 17.12.2019.godine od 18,00 časova pa nadalje.

KRIV JE
Zato što je:

Dana 17.12.2019.godine, oko 15,00 časova u selu K., Opština C., u bitno smanjenom uračunljivom stanju sa umišljajem, na svirep način, lišio života svoju majku - oštećenu K. S., na način što je istu odveo u šumu, u blizini njihove porodične kuće, gdje je više puta udarao podesnim sredstvom - kamenom u predjelu glave i tijela, nakon čega je stavio metalnu kantu preko glave, nastavljajući da je udara, nanoseći joj tom prilikom teške i po život opasne povrede u vidu hematoma i preloma i to potpunih preloma, II, III, IV, V, VI, VII, VIII, IX i X rebra sa lijeve strane u unutrašnjoj lopatičnoj liniji, III, IV, V, VI, VII i VIII rebara sa desne strane u unutrašnjoj ključnjačinoj liniji, srednjeg članka trećeg prsta lijeve šake, kojom prilikom je oštećena trpjela bolove i strah jakog inteziteta, nakon čega je od zadobijenih povreda, a usljed oštećenja po život važnih moždanih centara, kod iste nastupila smrt, pri čemu je bio svjestan svog djela i htio je njegovo izvršenje
čime je izvršio krivično djelo - teško ubistvo iz čl. 144 st. 1 tač. 1 Krivičnog zakonika Crne Gore.

Pa sud optuženog primjenom citiranih zakonskih odredbi, te odredbi čl. 4 st. 2, čl. 5 čl.13, čl.15, čl. 32, čl. 33, 35, čl.36, čl.42, čl. 51 Krivičnog zakonika Crne Gore, te odredbi čl. 226, čl. 229, čl. 303 Zakonika o krivičnom postupku
O S U Đ U J E
Na kaznu zatvora u trajanju od 20 (dvadeset) godina, koju kaznu je optuženi dužan izdržati po pravosnažnosti presude donijete na osnovu sporazuma o priznanju krivice, u koju kaznu mu se uračunava vrijeme provedeno u pritvoru počev od 17.12.2019.godine od 18,00 časova pa nadalje.

OBAVEZUJE SE optuženi da na ime troškova krivičnog postupka plati iznos od po 50,00 eura na ime paušala Višem državnom tužilaštvu u Podgorici i Višem sudu u Podgorici, na ime troškova postupka iznos od 275,00 eura (dvestasedamdesetpet eura), na ime obdukcije 60,50 eura (šezdeset eura i pedeset centi) na ime psihijatrijskog vještačenja komisije vještaka 1.072,50 eura (hiljadusedamdesetdva eura i pedeset centi), te na ime odbrane advokata po službenoj dužnosti iznos od 9.863,05 eura (devethiljadaosamstošezdesettri eura i pet centi) uplati na račun budžeta Crne Gore, na žiro račun broj 832-7113-04, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 284/19 od 07.05. 2020.godine, optuženom K. P., stavljeno je na teret izvršenje krivičnog djela teško ubistvo iz čl. 144 st. 1 tač. 1 Krivičnog zakonika Crne Gore.

Dana 28.10.2020. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o saslušanju optuženog.

Iz sadržine zapisnika o pregovoranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženom K.P. za krivično djelo teško ubistvo iz čl. 144 st. 1 tač. 1 Krivičnog zakonika Crne Gore, stavljeno mu na teret optužnicom VDT u Podgorici Kt.br. 284/19 od 07.05.2020. godine utvrdi kazna zatvora u trajanju od 20 (dvadeset) godina u koju mu se ima uračunati vrijeme provedeno u pritvoru kako je naznačeno u dispozitivu presude i da se optuženi obaveže na plaćanje troškova na ime krivičnog postupka iznos od po 50,00 eura na ime paušala Višem državnom tužilaštvu u Podgorici i Višem sudu u Podgorici, na ime troškova postupka iznos od 275,00 eura (dvestasedamdesetpet eura), na ime obdukcije 60,50 eura (šezdeset eura i pedeset centi) na ime psihijatrijskog vještačenja komisije vještaka 1.072,50 eura (hiljadusedamdesetdva eura i pedeset centi), te na ime odbrane advokata po službenoj dužnosti iznos od 9.863,05 eura (devethiljadaosamstošezdesettri eura i pet centi) na račun Vrhovnog državnog tužilaštva broj 832-11-87-31, u roku od 15 dana od dana pravosnažnosti presude donijete na osnovu sporazuma o priznanju krivice.

Iz sadržine dokaza koji se nalaze u spisima predmeta i koji su predloženi optužnicom i to: zapisnika o uviđaju Odjeljenje bezbijednosti Cetinje Ku.br 109/19 od 17.12.2019. godine, službene zabilješke OB Cetinje Ku.br. 103/19 od 17.12.2019.godine, obdukcionog zapisnika S.br. 245/19 od 26.12.2019.godine, izvkeštaja o toksikološkoj analizi krvi CETI-a djelovodni broj 1074/04/1 od 31.12.19. godine, nalaza vještaka psihijatra od 09.03.2020.godine, izvještaja Forenzičkog centra o DNK vještačenju broj 11/20 od 11.03.2020.godine, izvještaja Forenzičkog centra o trasološkom vještačenju broj 13/20 31.03.2020. godine, izvještaja Forenzičkog centra o daktoloskopskom vještačenju broj 12/20 od 15.04.2020.godine, nalaza i mišljenja komisije vještaka od 02.04.2020.godine, skice lica mjesta, fotodokumentacije Uprave policije - OB Cetinje broj 211/19 od 17.12.2019.godine, sud zaključuje da je državni tužilac pružio dovoljno dokaza o krivici optuženog K.P., te da je optuženi izvršio krivično djelo teško ubistvo iz čl. 144 st. 1 tač. 1 Krivičnog zakonika Crne Gore na način, u vrijeme i na mjestu kako je to opisano izrekom ove presude, pa je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Naime, sud je od olakšavajućih okolnosti na strani optuženog cijenio priznanje optuženog za izvršeno krivično djelo a time i doprinio ekonomičnosti postupka, dok otežavajućih okolnosti nije našao, pa je u nedostatku otežavajućih okolnost a cijeneći da je djelo izvršio u bitno smanjenom uračunljivom stanju, po ocjeni ovog suda kazna zatvora iz sporazuma o priznanju krivice u trajanju od 20 (dvadeset) godina u koju kaznu mu se uračunava vrijeme provedeno u pritvoru od 17.12.2020.godine od 18,00 časova pa nadalje, srazmjerna stepenu krivice optuženog i težini počinjenog krivičnog djela i da predstavlja onu mjeru, koja je neophodno potrebna za postizanje svrhe kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika Crne Gore.

Shodno čl.51 Krivičnog zakonika Crne Gore sud je optuženom uračunao vrijeme provedeno u pritvoru počev od 17.12.2019.godine od 18,00 časova pa na dalje a koji ima trajati do pravosnažnosti presude.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka i to iznos od po 50,00 eura na ime paušala Višem državnom tužilaštvu u Podgorici i Višem sudu u Podgorici, na ime troškova postupka iznos od 275,00 eura (dvestasedamdesetpet eura), na ime obdukcije 60,50 eura (šezdeset eura i pedeset centi) na ime psihijatrijskog vještačenja komisije vještaka 1.072,50 eura (hiljadusedamdesetdva eura i pedeset centi), te na ime odbrane advokata po službenoj dužnosti iznos od 9.863,05 eura (devethiljadaosamstošezdesettri eura i pet centi) uplati na račun budžeta Crne Gore, na žiro račun broj 832-7113-04, , u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Kako je optuženi izjavio žalbu na rješenje o usvajanju sporazuma o priznanju krivice to je vanraspravno vijeće ovog suda rješenjem Kv br.929/20 od 7.12.2020 godine odbacilo žalbu kao nedozvoljenu, sa rokom žalbe od tri dana Apelacionom sudu, pa kako su stranke primile rješenje i to zastupnik optužbe 22.12.2020 godine, optuženi i branilac optuženog 23.12.2020. godine i na isto u roku od tri dana nijesu izjavili žalbu, to je rješenje o usvajanju sporazuma o priznanju krivice postalo pravosnažno 29.12.2020. godine, tako da je sud donio presudu na osnovu sporazuma o priznanju krivice.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 30.12.2020. godine
Zapisničar SUDIJA
Hasanović Anisa, s.r. Kovačević Vesna, s.r.

PRAVNA POUKA:

Protiv ove presude je dozvoljena žalba samo ako presuda nije u skladu sa zaključenim sporazumom.

Za tačnost otpravka
Tvrdi i ovjerava
__________________