K.br. 6/21
U IME CRNE GORE
VIŠI SUD U PODGORICI, kao prvostepeni krivični, sudija Kovačević Vesna, uz učešće Mijović Tamare kao zapisničara, u predmetu protiv optuženog N. E., koga brane Damir Lekić i Zoran Piperović, advokati iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, nakon donesenog rješenja o usvajanju sporazuma o priznanju krivice, dana 01.10.2021. godine, dana 04.10.2021. godine donio je
P R E S U D U
Optuženi:

N. E., JMB ……., od oca M……. i majke E……., rođene S……., rođen …….. godine u B……., sa prebavilštem u U……., Ul. ……., državljanin Crne Gore, student, sa završenom srednjom turističkom školom, neoženjen, bez djece, srednjeg imovnog stanja, neosuđivan
KRIV JE
Zato što je:

Dana 02.12.2020.godine, neovlašćeno radi prodaje od Ulcinja do Podgorice prenosio opojnu drogu marihuanu- supstancu koja je Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (''Sl.list CG'' br. 41/2018), proglašena za opojnu drogu, na način što je istu, u količini od 69090 grama, preuzeo u Ulcinju i u vozilu marke „ Škoda oktavia“, u gepeku, zapakovanu u 13 pvc pakovanja, prevozio do Podgorice, gdje je trebalo da je preda NN licu, a koju opojnu drogu su, u Podgorici, ovlašćeni policijski službenici prilikom kontrole pronašli i oduzeli, pri čemu je bio svjestan svog djeca i htio je njegovo izvršenje,
- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Pa sud optuženog primjenom citiranih zakonskih odredbi, te odredbi čl. 4 st. 2, čl. 5 čl.13, čl.15, čl. 32, čl. 33, čl. 36, čl. 39, čl. 42,čl. 45 st. 1 tač. 3, čl. 46 st. 1 tač. 3 i čl.300 st. 7 Krivičnog zakonika Crne Gore, te odredbi čl. 226, čl. 229, čl. 303 Zakonika o krivičnom postupku
O S U Đ U J E
Na kaznu zatvora u trajanju od 10 (deset) mjeseci, koju kaznu je optuženi dužan izdržati po pravosnažnosti presude.

Optuženom se, kao sporedna kazna, izriče novčana kazna u iznosu od 10.000,00 € (desethiljada eura), koju je optuženi dužan platiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice, na račun Budžeta Crne Gore broj 832-7113-04, s tim što ako optuženi ne plati novčanu kaznu u određenom roku, sud će novčanu kaznu zamijeniti kaznom zatvora, tako što će za svakih započetih 25,00 € (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od godinu dana,
Na osnovu čl. 75 st.1 u vezi čl. 300 st. 7 Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana ukupne neto mase 69090 grama a koja se ima uništiti po pravosnažnosti presude, kao predmet izvršenje krivičnog djela.

OBAVEZUJE SE optuženi da na ime troškova krivičnog postupka plati iznos od 50,00 eura na ime paušala Višem državnom tužilaštvu u Podgorici, na račun Vrhovnog državnog tužilaštva broj 832-11-87-31 i Višem sudu u Podgorici iznos od 50,00 eura, takođe na ime paušala na žiro račun broj 832-7113-04 u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br.269/20 od 20.01.2021. godine, optuženom N. E., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Dana 20.09.2021.godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o saslušanju optuženog.

Iz sadržine zapisnika o pregovoranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženom N. E. za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, stavljeno mu na teret optužnicom VDT u Podgorici Kt.br. 269/20 od 20.01.2021. godine izrekne kazna zatvora u trajanju od 10 (deset) mjeseci, kao i sporedna kazna, novčana kazna u iznosu od 10.000,00 € (desethiljada eura), koju je optuženi dužan platiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice, na račun Budžeta Crne Gore broj 832-7113-04, s tim što ako optuženi ne plati novčanu kaznu u određenom roku, sud će novčanu kaznu zamijeniti kaznom zatvora, tako što će za svakih započetih 25,00 € (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od godinu dana, te da mu se izrekne i mjera bezbjednosti oduzimanje predmeta i to opojne droge marihuana ukupne neto mase 69090 grama koja se ima uništiti po pravosnažnosti presude donijete na osnovu sporazuma o priznanju krivice kao predmet izvršenja krivičnog djela kao i da se optuženi obaveže i na plaćanje troškova krivičnog postupka i to iznos od 50,00 eura na ime paušala, na račun Vrhovnog državnog tužilaštva broj 832-1187-31, kao i iznos od 50,00 eura na ime sudskog paušala Višem sudu u Podgorici, u roku od 15 dana od dana pravosnažnosti presude.

Iz sadržine dokaza koji se nalaze u spisima predmeta i koji su predloženi optužnicom i to: potvrde o privremeno oduzetim predmetima Uprave policije- OB Podgorica Ku.br. 1236/20 od 03.12.2020. godine, službene zabilješke Uprave policije – OB Podgorica Ku.br. 1263/20 od 03.12.2020. godine, izvještaja Forenzičkog centra o hemijskom vještačenju broj 3288/20 od 21.12.2020. godine, uvida u fotodokumentaciju Uprave policije- CB Podgorica broj 17/03-04-2005/2027 od 02.12.2020. godine, sud zaključuje da je državni tužilac pružio dovoljno dokaza o krivici optuženog N. E., te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Naime, sud je od olakšavajućih okolnosti na strani optuženog cijenio priznanje optuženog za izvršeno krivično djelo, mladost, te raniju neosuđivanost, dok otežavajućih okolnosti nije bilo, pa je prednje olakšavajuće okolnosti cijenio kao naročite na osnovu kojih je bilo mjesta ublažavanju kazne zakonom propisane za predmetno krivično djelo u smislu čl. 45. st. 1 tač. 3 i 46. st. 1 tač. 3 Krivičnog zakonika Crne Gore, tako da je po ocjeni ovog suda shodno čl. 36 i čl. 39 Krivičnog Zakonika Crne Gore kazna zatvora iz sporazuma o priznanju krivice u trajanju od 10 (deset) mjeseci koju je dužan izdržati po pravosnažnosti presude, te sporedna kazna kao novčana kazna u iznosu od 10.000,00 ( deset hiljada eura), srazmjerna stepenu krivice optuženog i težini počinjenog krivičnog djela i da predstavlja onu mjeru, koja je neophodno potrebna za postizanje svrhe kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika Crne Gore.

Na osnovu čl. 75 u vezi čl. 300 st. 7 Krivičnog zakonika Crne Gore, sud je optuženom N. E. izrekao mjeru bezbjednosti oduzimanje opojne droge marihuane ukupne neto mase 69090 grama a koja opojna droga se ima uništiti po pravosnažnosti presude donijete na osnovu sporazuma o priznanju krivice za koje zakon predviđa obavezno oduzimanje kao predmet. izvršenja krivičnog djela.

Kako je optuženi oglašen krivim, sud ga shodno čl. 226 i 229 Zakonika o krivičnom postupku, obavezuje i na plaćanje troškova krivičnog postupka i to iznos od 50,00 eura na ime paušala, na račun Vrhovnog državnog tužilaštva broj 832-1187-31, kao i iznos od 50,00 eura na ime sudskog paušala Višem sudu u Podgoricina žiro račun broj 832-7113-04 u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 04.10.2021. godine
SUDIJA
Kovačević Vesna s.r.

Tačnost otpravka ovjerava
____________________
Zapisničar SUDIJA
Mijović Tamara, s.r. Kovačević Vesna, s.r.

PRAVNA POUKA: Protiv ove presude je dozvoljena žalba samo ako presuda nije u skladu sa zaključenim sporazumom.

Za tačnost otpravka
Tvrdi i ovjerava
__________________