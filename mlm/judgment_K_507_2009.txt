K.br. 507/09
U IME NARODA
OSNOVNI SUD U BARU kao prvostepeni krivični, u vijeću sastavljenom od sudije Aleksandre Leković, kao predsjednika vijeća, i sudija porotnika S.D i J.F., kao članova vijeća, sa zapisničarom Anom Stanišić, u krivičnom predmetu okrivljenog Đ.O.a, zbog krivičnog djela – građenje objekta bez građevinske dozvole iz čl.326a Zakona o izmjenama i dopunama Krivičnog zakonika, po optužnici Osnovnog državnog tužioca u Baru Kt.br. 496/09 od 11.11.2009.godine, nakon održanog glavnog javnog pretresa u prisustvu zastupnika optužbe Nusrete Arapović i okrivljenog, dana 22.03.2010.godine donio je i javno objavio

P R E S U D U
Okrivljeni Đ.O., od oca K. i majke S., rođene M., rođen ..... godine u Baru, stalno nastanjen u Baru, naselje Čeluga br...., oženjen, otac sedmoro djece, pismen, završio Višu ekonomsku školu, državljanin Crne Gore, lošeg imovnog stanja, neosuđivan;
KRIV JE
Zato što je:

Neutvrđenog dana u toku septembra 2009 godine u Baru u mjestu Dobra Voda, opština Bar, kao investitor, protivno odrebama čl.69 Zakonu o uređenju prostora i izgradnji objekta (SL List br.51/08) započeo gradnju objekta bez prethodno pribavljene građevinske dozvole, na način što je izvodio radove na izgradnji prizemlja i sprata objekta u osnovi 80 m2;
- čime je izvršio krivično djelo - građenje objekta bez građevinske dozvole iz čl.326a Zakona o izmjenama i dopunama Krivičnog zakonika
Pa mu sud primjenom čl. 4,32,36,42,52,53 i 54 Krivičnog zakonika i čl. 359,360 i 364 ZKP-a, izriče
USLOVNU OSUDU

Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni u roku od 1 (jedne) godine i 6 (šest) mjeseci ne izvrši novo krivično djelo.

Okrivljeni je dužan da plati troškove krivičnog postupka u iznosu od 30 eura u roku od 15 dana od dana pravosnažnosti presude pod prijetnjom izvršenja.

O b r a z l o ž e nj e
Optužnicom ODT u Baru Kt.br. 496/09 od 11.11.2009.godine, okrivljenom je stavljeno na teret da je izvršio krivično djelo bliže opisano u izreci presude.

Okrivljeni je u svojoj odbrani naveo da je tačno da je u toku septembra 2009. godine u mjestu Dobra Voda, na svom imanju započeo izgradnju objekta u osnovi oko 80m2. Imao je namjeru da napravi porodičnu kuću. Izgradio je prizemlje i sprat kuće i kada je završio ploču od sprata došli su građevinski inspektori i zabranili mu dalje izvođenje radova. Naložili su mu rušenje objekta i on je postupio po rješenju za rušenje objekta. Mjesto gdje je gradio kuću nije obuhvaćeno DUP-om tako da nije tražio građevinsku dozvolu. Iskreno mu je žao zbog ovoga što se desilo.

U dokaznom postupku sud je proveo sledeće dokaze: pročitani su iskazi svjedoka B.N.e i S.S. iz prethodnog ostupka, pročitan je zapisnik o inspekcijskoj kontroli br.1005-sl/73 od 08.09.2009. godine, zapisnik o inspekcijskoj kontroli br.1005-sl/89 od 17.09.2009 godine, izvještaj Ministarstva uređenja prostora i zaštite životne sredine br.11-508/1 od 08.07.2009 godine, pročitan je izvod iz KE pribavljen od UP PJ Bar br. 24-3/3-245/09-7962/2 od 09.10.2009 godine.

Svjedoci S.S.a i B.N.a su u svojim iskazima u bitnom navele da su dana 08.09.2009 godine, vršeći redovnu inspekcijsku kontrolu, u naselju Dobra Voda konstatovale izgradnju objekta spratnosti P + 1, investitora O.a Đ.. Investitor nije posjedovao građevinsku dozvolu. Đ.u je na licu mjesta uručeno rješenje o rušenju predmetnog objekta. Dana 19.09.2009. godine Đ. je obavijestio inspekciju da će sam da postupiti po izdatom rješenju, te je istog dana sa početkom u 10 časova, uz prisustvo inspekcije, Đ. postupio po rješenju o rušenju.

U zapisniku o inspekcijskoj kontroli od 08.09.2009 godine, navedeno je da je redovnom inspekcijskom kontrolom, u naselju Dobra Voda evidentiran objekat u izgradnji, spratnosti P + 1 u osnovi cca 80m2. Izrađen je prizemni dio objekta u grubim građevinskim radovima i započeto zidanje sprata.

U zapisniku o inspekcijskoj kontroli od 17.09.2009 godine, navedeno je da je investitor nastavio radove na izgradnji objekta, tj da investitor nije postupio po rešenju od 08.09.2009 godine kojim je naloženo rušenje objekta..

Iz dopisa Ministarstva uređenja prostora i zaštite životne sredine od 08.07.2009 godine, utvrđuje se da navedeno Ministarstvo nije izdalo rješenje za dobijanje građevinske dozvole investitoru Đ.O.u objekat u naselju Dobre Vode.

Iz izvoda iz KE na ime Đ.O.a pribavljen od pribavljen od UP PJ Bar br. 24-3/3-245/09-7962/2 od 09.10.2009 godine utvrđeno je da imenovani do sada nije osuđivan.

Ocjenom izvedenih dokaza na nesumnjiv način je utvrđeno da je okrivljeni izvršio krivično djelo bliže opisano u izreci presude. Tokom postupka nesporno je utvrđeno da je Đ.O. kao investitor, u septembru mjesecu 2009. godine, bez građevinske dozvole započeo građenje objekta, na način opisan u izreci presude. Utvrđeno činjenično stanje proizlazi iz odbrane okrivljenog koji je u cjelosti priznao izvršenje krivičnog djela, kao i iskaza svjedoka B.N.e i S.S.e, te pismenim dokazima, zapisnicima o inspekcijskim kontrolama i dopisom Ministarstva uređenja prostora i zaštite životne sredine. Naime, iz ovih dokaza nesporno proizilazi da je okrivljeni započeo izgradnju objekta u naselju Dobre Vode, na način što je izvodio radove na izgradnji prizemlja i sprata objekta u osnovi 80 m2. Članom 69 Zakona o uređenju prostora i izgradnji objekta je propisano da se objekat može graditi na osnovu građevinske dozvole i tehničke dokumentacije. Iz dopisa Ministarstava je nesporno utvrđeno da navedeno Ministarstvo nije izdalo građevinsku dozvolu Đ.O.u za gradnju objekta u naselju Dobre Vode, a što okrivljeni nije ni sporio. Takođe je nesporno utvrđeno iz iskaza saslušanih svjedoka da je okrivljeni sam porušio predmetni objekat, na koji način je i postupio po rješenje Ministarstva kojim je rušenje bilo naloženo. Pravno kvalifikujući utvrđeno činjenično stanje sud je našao da su se u radnjama okrivljenog stekli svi bitni elementi bića krivičnog djela građenje objekta bez građevinske dozvole iz čl.326a Zakona o izmjenama i dopunama Krivičnog zakonika. Okrivljeni je krivično djelo izvršio sa umišljajem odnosno bio je svjestan da je započeo građenje objekta bez prethodno pribavljene građevinske dozvole i tehničke dokumentacije, odnosno bio je svjestan svog djela i htio njegovo izvršenje.

Odlučujući se za krivičnu sankciju, sud je na strani okrivljenog cijenio sve olakšavajuće i otežavajuće okolnosti iz čl. 42 Krivičnog zakonika CG. Od olakšavajućih okolnosti sud je na strani okrivljenog cijenio njegove lične i porodične prilike, da je oženjen, otac sedmoro djece, da do sada nije osuđivan, kao i da je porušio sporni objekat, dok otežavajućih okolnosti na nije bilo. Sud je okrivljenom izrekao uslovnu osudu kojom mu je utvrdio kaznu zatvora u trajanju od 6 mjeseci i istovremeno odredio da se kazna neće izvršiti ukoliko okrivljeni u roku od 1 godine i 6 mjeseci ne izvrši novo krivično djelo. Naime sud smatra da u konkretnom slučaju nije nužno radi krivično pravne zaštite izreći efektivnu kaznu zatvora, već sud smatra da će se upozorenjem uz prijetnju kazne dovoljno uticati na učinioca da više ne vrši krivično djelo.

Odluku o troškovima krivičnog postupka sud je zasnovao na odredbi čl. 202 st. 1 ZKP-a, u ukupnom iznosu od 30 Eura. Dosudjeni iznos se odnosi na troškove za rad suda koji su odredjeni prema trajanju i služenosti krivičnog postupka i imovinskim prilikama okrivljenog.

Sa izloženog odlučeno je kao u izreci presude.

OSNOVNI SUD U BARU

Dana 22.03.2010. godine
ZAPISNIČAR PREDSJEDNIK VIJEĆA-SUDIJA,
Ana Stanišić Aleksandra Leković
PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka. Žalba se predaje ovom sudu u dva primjerka.