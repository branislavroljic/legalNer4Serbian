Kv.br. 405/16
U IME CRNE GORE
VIŠI SUD U PODGORICI, po predsjedniku vanraspravnog vijeća, sudiji Suzani Mugoša, uz učešće savjetnika Borislava Ivanovića, kao zapisničara, u krivičnom predmetu protiv optuženog LJ.A.a, zbog krivičnog djela - neovlašćena proizvodnja, držanje i stavljanje u promet opojnih droga iz čl. 300 st.1 KZ CG, po optužnici Višeg državnog tužilaštva u Podgorici Kt.br. 49/16 od 09.06.2016. godine, koju je na ročištu povodom odlučivanja o sporazumu o priznanju krivice zastupao državni tužilac u Višem državnom tužilaštvu Tatjana Begović, nakon pravosnažnosti rješenja o usvajanju sporazuma o priznanju krivice, dana 27.06.2016. godine, donio je
PRESUDU

Optuženi:

LJ.A., JMBG ..., od oca - i majke-, rođene-, rođenog ---. godine u P-, sa prebivalištem u P., ul. Đ- J- br. ., državljanin Crne Gore, vanredni učenik IV razreda srednje škole, nezaposlen, neoženjen, srednjeg imovnog stanja, neosuđivan,
KRIV JE
Zato što je:

Dana 13.04.2016. godine u Podgorici, neovlašćeno radi prodaje držao opojnu drogu - marihuanu, supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koja se može koristiti za proizvodnju droga ("Sl.list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je u putničkom vozilu marke "F.", reg. oznaka ...., kojim je upravljao, iza svog sjedišta držao jedno veće pakovanje opojne droge marihuane, mase 220,62 grama, dok je pored ručice menjača u crnoj platnenoj vrećici za naočare držao pet manjiih pakovanja, sa opojnom drogom marihuanom, ukupne mase 5,46 grama, a u ladici ispred suvozačevog sjedišta jednu vagu za precizno mjerenje na kojoj su se nalazili tragovi opojne droge marihuane, mase 0,04 grama, koju opojnu drogu i vagu su ovlašćeni policijski službenici CB Podgorica prilikom zaustavljanja i kontrole vozila pronašli i oduzeli, a koja je bila namijenjena daljoj neovlašćenoj prodaji,
-čime je izvršio krivično djelo - neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore,
pa ga sud primjenom članova 4 stav 2, 32, 36, 42, 45 st.1 tač. 3 , 46 st. 1 tač.3 Krivičnog zakonika CG, te članova 303 st.1, 226, 229 i 374 Zakonika o krivičnom postupku
OSUĐUJE
Na kaznu zatvora u trajanju od 7 (sedam) mjeseci.

Na osnovu čl. 226 i 229 ZKP, sud obavezuje optuženog LJ.A.a da na ime paušala uplati iznos od 100,00 eura na račun Višeg državnog tužilaštva u roku od 15 dana od dana pravosnažnosti presude.

Na osnovu čl. 75 st.1 i 300 st.7 Krivičnog zakonika Crne Gore sud optuženom LJ.A.u izriče:

MJERU BEZBJEDNOSTI - ODUZIMANJE PREDMETA
Od optuženog LJ.A.a ima se oduzeti opojna droga - marihuana ukupne količine 226,12 grama koja se nalazi u jednu papirnu vreću braon boje sa oznakama 1650/16 i Kti.br. 36/16, kao predmet izvršenja krivičnog djela, a koja droga se ima uništiti, kao i vaga za precizno mjerenje, nakon pravosnažnosti presude i za koju zakon predviđa obavezno oduzimanje.

.

O b r a z l o ž e nj e
Optužnicom Višeg državnog tužilaštva u Podgorici Kt.br. 49/16 od 09.06.2016. godine, okrivljenom LJ.A.u stavljeno je na teret izvršenje krivičnog djela - neovlašćena proizvodnja, držanje i stavljanje u promet opojnih droga iz čl. 300.st.1. KZ CG.

Dana 09.06.2016. godine državni tužilac u Višem državnom tužilaštvu u Podgorici Tatjana Begović dostavila je ovom sudu zajedno sa predmetnom optužnicom i sporazum o priznanju krivice Kt. br. 49/16 od 07.06.2016. godine, kao i zapisnik o pregovaranju stranaka Kt.br. 49/16 od 07.06.2016. godine, te zapisnik o saslušanju okrivljenog i priznanju krivice Kt.br. 49/16 od 07.06.2016. godine.

Na ročištu za razmatranje sporazuma, održanom dana 23.06.2016. godine, sud je pročitao dokaze predložene optužnicom, i to: službenu zabilješku Uprave policije - Interventna jedinica Ku.br. 272/2016 od 14.04.2016. godine, dvije potvrde o privremeno oduzetim predmetima sačinjene od strane Uprave policije - PJ Podgorica Ku.br. 272/2016 od 14.04.2016. godine na ime LJ.A.a, izvještaj o hemijskom vještačenju Forenzičkog centra Danilovgrad br. 1650/16 od 05.05.2016. godine sa fotodokumentacijom, te izvod iz registra kaznenih evidencija Ministarstva pravde KE 75/2016 za okrivljenog LJ.A.a.

Iz sadržine izvedenih dokaza na koje je optuženi i njegov branilac nijesu imali primjedbe, proizilazi da je Viši državni tužilac pružio dovoljno dokaza o krivici optuženog LJ.A.a, pa sud, a nakon što je u svemu prihvatio sporazum o priznanju krivice, utvrđuje da je optuženi u vrijeme i na način opisan u izreci presude izvršio krivično djelo - neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore, pa ga je oglasio krivim.

Prilikom odlučivanja o izboru vrste krivične sankcije i njene visine, a shodno čl. 42 st.1 KZ CG, koja je utvrđena za optuženog u skladu sa sporazumom o priznanju krivice zaključenog između stranaka, sud je našao da je predlog stranaka u vezi sa izrečenom krivičnom sankcijom - kaznom zatvora u trajanju od 7 (sedam) mjeseci prihvatljiv i u skladu sa interesima pravičnosti, a sankcija odgovara svrsi izricanja krivičnih sankcija. Naime, odmjeravajući navedenu krivičnu sankciju, sud je istu ublažio po visini a shodno čl. 45 i 46 KZ CG, našavši prethodno da u odsustvu otežavajućih okolnosti, olakšavajuće okolnosti koje je utvrdio na strani optuženog da je u potpunosti priznao izvršenje predmetnog djela, da je riječ o mladom čovjeku, te da prethodno nije osuđivan, predstavljaju naročito olakšavajuće okolnosti i takve su prirode da će se u konkretnom slučaju i sa ublaženom kaznom postići svrha kažnjavanja predviđena čl. 32 KZ CG, a u okviru opšte svrhe krivičnih sankcija iz čl. 4 st. 2 KZ CG.

Kako je optuženi oglašen krivim, sud ga je shodno čl. 226 i 229 ZKP obavezao da na ime paušala uplati iznos od 100,00 eura na račun Višeg državnog tužilaštva u roku od 15 dana od dana pravosnažnosti presude.

Na osnovu čl. 75 st.1 i 300 st.7 Krivičnog zakonika Crne Gore sud je optuženom LJ.A.u izrekao mjeru bezbjednosti - oduzimanje predmeta i to opojne droge - marihuane ukupne količine 226,12 grama koja se nalazi u jednu papirnu vreću braon boje sa oznakama 1650/16 i Kti.br. 36/16, kao predmet izvršenja krivičnog djela, a koja droga se ima uništiti, kao i vaga za precizno mjerenje, nakon pravosnažnosti presude i za koju zakon predviđa obavezno oduzimanje.

Na osnovu izloženog, a shodno odredbi čl. 303 st.1 ZKP, odlučeno je kao u izreci presude.

VIŠI SUD U PODGORICI
Dana 27.06.2016. godine.

ZAPISNIČAR PREDSJEDNIK VIJEĆA-SUDIJA
Borislav Ivanović Suzana Mugoša