K br. 123/12
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao sudija pojedinac, sa zapisničarom M. M., u krivičnom predmetu okrivljenog K. Ž., zbog krivičnog djela samovlašće iz čl.384 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 74/11 od 29.02.2012. godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužilaštva u Baru Đ. P. i branioca okrivljenog Š. Ž., advokata iz B., u odsustvu okrivljenog, dana 16.01.2014. godine donio je i javno objavio

PRESUDU

Okrivljeni K. Ž. od oca B. i majke V., rođene L. rođen ... godine u B., sa prebivalištem u B., naselje Š., ul. .., državljanin Crne Gore, nezaposlen, pismen, završio srednju školu, oženjen, otac četvoro djece, srednjeg imovnog stanja, osuđivan presudama Osnovnog suda u Baru K broj 414/06 od 06.07.2007. godine, zbog krivičnog djela iz čl. 403 st.1 KZ, uslovnom osudom kojom mu je izrečena kazna zatvora od jedan mjesec uslovno za 1 godinu i Osnovnog suda u Baru K broj 216/09 od 10.02.2010. godine, zbog krivičnog djela iz čl. 403 st.1 KZ, novčanom kaznom u iznosu od 1.200 €.

Na osnovu čl. 373 tač. 2 Zakonika o krivičnom postupku
OSLOBAĐA SE OD OPTUŽBE
Da je:

Dana 21.12.2010.godine, u naselju Šušanj, Opština Bar, svjestan svog djela, čije je izvršenje htio iako je znao da je njegovo djelo zabranjeno , protivno odredbi č1.141 st.1. Zakona o energetici (“Službeni List Crne Gore” 28/10), samovlasno pribavio pravo korišćenja električne energije za koje smatra da mu pripada, na način što je objekat samovlasno preko brojila marke “Iskra” br. 46866457, priključio na elektromrežu, iako prethodno nije pribavio saglasnost Elektroprivrede Crne Gore AD Nikšić Elektrodistribucije u Baru;
-čime bi izvršio krivično djelo samovlašće iz čl.384. st.1. Krivičnog zakonika.

Jer nije dokazano da je učinio djelo za koje je optužen.

Oštećena Elektrodistribucija Bar se radi ostvarivanja imovinsko pravnog zahtjeva upućuje na parnični postupak.

Troškovi krivičnog postupka padaju na teret budžetskih sredstava suda.

O b r a z l o ž e n j e
Optužnim predlogom Osnovnog državnog tužilaštva u Baru Kt.br. 74/11 od 29.02.2012. godine stavljeno je na teret okrivljenom izvršenje krivičnog bliže opisanog u dispozitivu.

Glavni pretres je održan u odsustvu okrivljenog na osnovu čl.457 ZKP-a jer se pozivu za pretres nije odazvao, svoj izostanak nije opravdao, a kako je saslušan ocjenjeno je da njegovo prisustvo nije nužno.

Okrivljeni je u svojoj odbrani u prethodnom postupku izjavio da živi u Š.već 30 godina i za to vrijeme on nikad nije imao sličnih problema. Pored njegove porodične kuće on je prije jedno 20 godina napravio jedan manji poslovni prostor, koji nije radio do unazad 3-4 godine, kada je isti izdao u zakup kladionici S.. On redovno plaća struju kako za kuću u kojoj živi, tako i za taj poslovni prostor. Računi za struju odvojeno dolaze za poslovni prostor i za kuću u kojoj živi, tako da mu uopšte nisu jasni navodi u krivičnoj prijavi. On se nije samovoljno priključio na elektrodistributivnu mrežu, već se priključio kako to pravila nalažu, a to se može vidjeti iz računa koje dobija za utrošenu električnu energiju. Na glavnom pretresu je dodao da je poslovni prostor koji je predmet ovog postupka sagrađen 1990. ili 1991. godine. U tom lokalu nalazi se legalno električno brojilo. U vrijeme kada se sve to dešavalo on je bio u Beogradu, ali iz priče njegove majke koja je bila u toku svega toga zna da je električno brojilo dobilo saglasnost za priključenje i da se cijeli postupak odigrao po zakonu, tako da mu nije jasno kako je došlo do toga da on bude optužen za krivično djelo samovlašće. Računi za potrošnju električne energije za taj lokal su odvojeni od kuće tako da on dobija jedan račun za kuću, a drugi račun za poslovni prostor i on se ne može izjasniti na čije ime glase ti računi koje dobija za poslovni prostor. Trenutno poslovni prostor je izdat sportskoj kladionici “S.” i prema sporazumu koji on ima sa njima on je u obavezi da plaća račune za utrošak električne energije. On misli da račun za potrošnju električne energije za taj lokal ne može biti preko 30 ili 40 eura jer je njegova površina 22 m2 i u njemu se ne nalaze neki veliki potrošači izuzev utičnice i sijaličnog grla. U zadnje dvije godine taj lokal je izdat sportskoj kladionici i oni su za prvu godinu zaključili pismeni ugovor, a prije toga lokal je bio izdat nekim ljudima čijih podataka se on ne može sjetiti jer je njegova pokojna majka taj lokal izdavala nekim ljudima koji su svojevremeno došli iz K. i koji su tu pokušavali da zarade praveći brzu hranu, ali zna da im to nije išlo dobro, tako da njegova majka od njih nije nikada naplaćivala ekonomsku cijenu, već bi joj oni davali onoliko koliko bi imali. Njegova majka je umrla prije 3 godine, a još uvek nije sproveden ostavinski postupak za lokal. On ima još dvije sestre, a starija sestra živi u istoj kući kao i on. Majka se zvala K. V.. Kuća u kojoj živi bila je predmet ostavinskog postupka, ali se to ne odnosi na taj lokal.

U dokaznom postupku na saglasan predlog stranaka pročitani su iskazi ovlašćenog predstavnika Elektrodistribucije Bar D. P., svjedoka S. M. i O. M., saslušan je ovlašćeni predstavnik S.. Group DOO Budva D. Š., pročitani su : zapisnik ED Bar br. 18220 od 21.12.2010. godine o kontroli mjernog mjesta, izvod iz kaznene evidencije UP PJ Bar br. 27-03/1-245/12-1712/2 od 13.03.2012. godine, dopis Zavoda za metrologiju br. 02-1263/2 od 18.06.2012. godine, izvod iz lista nepokretnosti br. 724 Uprave za nekretnine PJ Bar od 10.04.2007. godine, list nepokretnosti br. 724 Uprave za nekretnine PJ Bar od 7.11.2012. godine, zahtjev za upis promjene vlasništva od 9.01.2008. godine, rješenje Osnovnog suda u Baru O br. 463/07 od 12.12.2007. godine, rješenje Uprave za nekretnine PJ Bar br. 954-45/1-08 od 14.01.2008. godine, dopis Opštine Bar br. 032-05-DJ-330-260 od 5.12.2012. godine, Ugovor o fiducijarnom prenosu svojine na nepokretnosti zaključen između Zavoda za zapošljavanje, K. Ž. i K. V. ovjeren u Osnovnom sudu Podgorica pod brojem 18921 /2006 dana 20.06.2006. godine, punomoć kojom je K. . K. M. da potpiše Ugovor o fiduciji ovjeren u Osnovnom sudu u Baru pod brojem OV II br. 123/2006 dana 20.06.2006. godine, ugovor o zakupu poslovnog prostora zaključen između K. Ž.i Preduzeća “S. Group” DOO ovjeren u Osnovnom sudu Bar pod brojem OV I br. 3848/2008. godine, dana 5.06.2008. godine, list nepokretnosti br. 724 od 10.04.2007. godine, Ugovor o koncesiji za priređivanje posebnih igara na sreću - kladioničke igre zaključen između Ministarstva finansija CG i “S. Group” DOO pod brojem 02-4274/1 od 1.07.2008. godine, ugovor o koncesiji za priređiuvanje posebnih igara na sreću - kladioničke igre zaključen između Uprave za igre na sreću i “S. Group” DOO br. 02/01-449/5 od 1.07.2011. godine, dopis ED Bar br. 4101-617 od 12.02.2013. godine i dopis ED Bar br.4101-4135 od 12.07.2013.godine.

Ovlašćeni predstavnik Elektrodistribucije Bar D. P. je izjavila da se pridružuje krivičnom gonjenju i da postavlja imovinsko pravni zahtjev u iznosu od 671,78 €.

Svjedok S. M. je izjavio da je sa kolegom R. otišao da isključe nelegalno priključene potrošače na NN mreži, među kojima je i potrošač K. Ž. Naime, njegov objekat koji se nalazi uz porodičnu kuću u kojem se nalazi kladionica bio je nelegalno priključen, tj. nije se nalazio u bazi podataka ED Bar. Konkretnom prilikom kontroli je prisustvovala supruga potrošača koja nije dozvolila isključenje. O zatečenom stanju sačinili su zapisnik koji je supruga potrošača potpisala. Na glavnom pretresu je dodao da ne zna ko je vlasnik objekta koji su tom prilikom kontrolisali, ali po kazivanju zaposlenih u kladionici, objekat se vodi na nekog od K., s obzirom da je vlasnik objekta do tog K. Ž.. Oni tom prilikom nisu zahtijevali da im se pokaže neki ugovor o zakupu ili nešto na osnovu čega bi nesporno utvrdili ko je vlasnik objekta u kome se nalazi predmetno brojilo, a kao što je već rekao K. Ž. su konstatovali samo na osnovu kazivanja zaposlenih u kladionici.

Svjedok O. M. je izjavio da se zbog proteka vremena ne može izjasniti o kontroli koja je izvršena u kući K. Ž. jer se detalja ne može sjetiti. Takođe se ne može sjetiti da li su tom prilikom vršili kontrolu u predmetnom objektu. Kada vrše kontrole, to rade po nalogu preduzeća ili po instrukcijama inkasanata i da li je neko legalan potrošač oni utvrđuju na način što pozovu šefa koji je zaposlen u ED Bar, saopšte mu broj brojila i on njih obavještava da li se to brojilo nalazi u bazi podataka i ukoliko se brojilo ne nalazi u bazi, oni to konstatuju u zapisniku. Na osnovu pregleda brojila ne može se utvrditi starost priključka, odnosno od kada se preko tog brojila koristi električna energija, jer potrošač može kupiti brojilo koje je staro više godina, a da preko tog brojila uopšte nije registrovana električna energija tako da se to ne može utvrditi.

Ovlašćeni predstavnik S. Group DOO Budva D. Š. je u svom iskazu naveo da je njihovo preduzeće 2008.g. zaključilo ugovor o zakupu poslovnog prostora sa vlasnikom prostora K. Ž. U tom poslovnom prostoru oni obavljaju njihovu poslovnu djelatnost tačnije drže sportsku kladionicu. Od 2008.g. do danas ta kladionica se stalno nalazi u poslovnom prostoru K. Ž. Oni za otvaranje ove kladionice u ovom poslovnom prostoru posjeduju sva odobrenja od države. U ovom trenutku se ne može izjasniti koliki je mjesečni iznos zakupnine. Nisu mu poznati ni svi detalji ugovora, tačnije koja su prava, a koje obaveze vlasnika ovog prostora, ali zna da oni K. Ž.plaćaju svakomjesečno pored zakupnine i iznos za potrošnju električne energije. Taj iznos se kreće od 50 do 70 eura u zimskim mjesecima kada je zbog korišćenja uređaja za grijanje povećana potrošnja električne energije. Oni ovaj novac daju direktno K. Ž. na ruke. Koliko je upoznat od dana kada su počeli obavljanje djelatnosti u objektu K. Ž. nikada nije bila ukinuta električna energija.

Iz zapisnik ED Bar br. 18220 od 21.12.2010. godine o kontroli mjernog mjesta utvrđeno je da je u istom konstatovano da se potrošač ne nalazi u bazi podataka ED Bar. Potrošač ne dozvoljava isključenje. Brojilo je marke “Iskra” tip MT 171, fabrički broj 46866457, proizvedeno 2009. godine.

Iz izvoda iz kaznene evidencije UP PJ Bar br.27-03/1-245/12-1712/2 od 13.03.2012. godine, utvrđeno je da je okrivljeni osuđivan presudama Osnovnog suda u Baru K broj 414/06 od 06.07.2007. godine, zbog krivičnog djela iz čl. 403 st.1 KZ, uslovnom osudom kojom mu je izrečena kazna zatvora od jedan mjesec uslovno za 1 godinu i Osnovnog suda u Baru K broj 216/09 od 10.02.2010. godine, zbog krivičnog djela iz čl. 403 st.1 KZ, novčanom kaznom u iznosu od 1.200 €.

Iz dopisa Zavoda za metrologiju br. 02-1263/2 od 18.06.2012. godine utvrđeno je da se taj Zavod ne može izjasniti o starosti brojila bez direktnog pristupa brojilu.

Iz izvoda iz lista nepokretnosti br. 724 Uprave za nekretnine PJ Bar od 10.04.2007. godine utvrđeno je da su vlasnici dvorišta površine 188 m2, porodične stambene zgrade površine 80 m2 i poslovnog prostora u privredi površine 25 m2 K. Ž. i K. V. u obimu prava ½. Kada su u pitanju objekti i posebni djelovi objekta imovinu čine : porodična stambena zgrada površine 80 m2 (P1), stambeni prostor površine 68 m2 (P), susvojina K. Ž. u obimu prava ½ , stambeni prostor površine 68 m2 (P), susvojina K. V. u obimu prava ½, stambeni prostor površine 68 m2 (P1), susvojina K. Ž. u obimu prava ½, stambeni prostor površine 68 m2 (P1), susvojina K. V. u obimu prava ½, stambeni prostor površine 50 m2 (PN), susvojina K. Ž. u obimu prava ½, stambeni prostor površine 50 m2, susvojina K. V. u obimu prava ½, poslovni prostor u privredi površine 25 m2, svojina Zavoda za zapošljavanje Crne Gore. Poslovni prostor u privredi je opterećen od 03.07.2006. godine na osnovu ugovora o fiducijarnom prenosu prava svojine po ugovoru OV broj 18921/06 od 20.06.2006. godine i po tom osnovu postoji zabrana otuđenja i opterećenja.

Iz lista nepokretnosti br. 724 Uprave za nekretnine PJ Bar od 7.11.2012. godine utvrđeno je da je vlasnik dvorišta površine 188 m2, porodične stambene zgrade površine 80 m2 i poslovnog prostora u privredi površine 25 m2 K. Ž. u obimu prava 1/1. Kada su u pitanju objekti i posebni djelovi objekta imovinu čine : porodična stambena zgrada površine 80 m2 (P1), stambeni prostor površine 68 m2 (P), svojina K. Ž. u obimu prava 1/1, stambeni prostor površine 68 m2 (P1), svojina K. Ž. u obimu prava 1/1, stambeni prostor površine 50 m2 (PN), svojina K. Ž. u obimu prava 1/1, poslovni prostor u privredi površine 25 m2, svojina Zavoda za zapošljavanje Crne Gore. Kada su u pitanju opterećenja dvorište i porodična stambena zgrada su opterećeni hipotekom od 10.03.2008. godine na iznos od 50,000 € sa rokom otplate 03.03.2018. godine po hipoteci Ov broj 1096/08 od 05.03.2008. godine u korist Hypo alpe adria bank AD Podgorica. Poslovni prostor u privredi je opterećen od 03.07.2006. godine na osnovu ugovora o fiducijarnom prenosu prava svojine po ugovoru OV broj 18921/06 od 20.06.2006. godine i po tom osnovu postoji zabrana otuđenja i opterećenja.

Iz zahtjeva za upis promjene vlasništva od 9.01.2008. godine utvrđeno je da je zahtjev podnio K. Ž..

Iz rješenja Osnovnog suda u Baru O br. 463/07 od 12.12.2007. godine utvrđeno je da je na zaostavštini K. V. koja se sastoji od nepokretnosti upisane u listu nepokretnosti broj 724 KO Novi Bar, kao susvojina ostaviljeu dijelu ½ oglašen K. Ž..

Iz rješenja Uprave za nekretnine PJ Bar br. 954-45/1-08 od 14.01.2008. godine utvrđeno je da je K. Velika bila suvlasnik dvorišta površine 188 m2, porodične stambene zgrade površine 80 m2 i poslovnog prostora u privredi površine 25 m2 u obimu prava ½. Navedena imovina je prema novom stanju vlasništvo K. Ž. u obimu prava 1/1. U ”G” listu l.n. broj 724 KO Novi Bar na kat parceli broj 3696 za objekat broj 1 ostaje upisani teret fiducijarni prenos prava svojine. Promjena je izvršena na osnovu rješenja Osnovnog suda u Baru O br. 463/07 od 12.12.2007. godine.

Iz dopisa Opštine Bar br. 032-05-DJ-330-260 od 5.12.2012. godine utvrđeno je da Sekretarijat za ekonomiju I finansije Opštine Bar nije nadležan da izdaje odobrenje za rad za igre na sreću – kladionice i sl, već Ministarstvo finansija, a nakon donošenja Zakona o igrama na sreću (Sl list RCG 52/04) u navedenom Ministarstvu postoji Odsjek za igre na sreću. Nakon Zakona o izmjenama i dopunama Zakona o igrama na sreću (Sl list CG broj 13/07) i Uredbe o izmjenama i dopunama Uredbe o organizaciji i načinu rada drževne uprave (Sl list CG broj 26/08) stvorene su normativne pretpostavke za rad Uprave za igre na sreću.

Iz ugovor o fiducijarnom prenosu svojine na nepokretnosti utvrđeno je da je zaključen između Zavoda za zapošljavanje kao povjerioca i K. Ž. i K. V. kao dužnika.Ovjeren je u Osnovnom sudu Podgorica pod brojem 18921/2006 dana 20.06.2006. godine . Dužnik je fiducijarno prenio pravo svojine povjerioca na nekretnini po listu nepokretnosti 724 KO Novi Bar PJ Bar, katastarska parcela 3696 broj zgrade 2 plan/skica 15/33 poslovni prostor u privredi PD 990 P 25 m2, susvojina po ½ K. B. Ž. i ½ K. M.V. radi obezbjeđenja naplate potraživanja u iznosu od 3.067,00 € sa ugovorenima kamatama, po osnovu uGovora o kreditu broj 00-418- 0102548,8 od 19.06.2006.godine
Iz punomoćja je utvrđeno da je K. Velika ovlastila K. M. da potpiše Ugovor o fiduciji ovjeren u Osnovnom sudu u Baru pod brojem OV II br. 123/2006 dana 20.06.2006. godine na kat.parceli br.3696 KO.

Iz ugovora o zakupu poslovnog prostora zaključen između K. Ž. i Preduzeća “S. Group” DOO ovjeren u Osnovnom sudu Bar pod brojem OV I br. 3848/2008. godine, dana 5.06.2008. godine, je utvrđeno da je zakupodavac daje, a zakupac prima u zakup poslovni prostor u Baru, Ulica J. J. ... u prizemlju koje ima ukupnu površinu od 25 m2. Zakupac se obavezao da će ustupljeni poslovni prostor koristiti isključivo za obavljanje svoje djelatnosti i organizovanje igara na sreću-sportska kladionica. Ugovor je potpisan na neodređeno vrijeme. Ugovorom je određeno da zakup počinje da teče od 01.06.2008.godine .Ugovorom je određeno da porez na zakup poslovnog prostora kao i troškove tekućeg održavanja –struja, voda i sl.plaća zakupac.

Uvidom u list nepokretnosti br. 724 od 10.04.2007. godine je utvrđeno da su vlasnici dvorišta površine 188 m2, porodične stambene zgrade površine 80 m2 i poslovnog prostora u privredi površine 25 m2 K. Ž. i K. V. u obimu prava ½.Kada su u pitanju objekti i posebni djelovi objekta, slovni prostor u privredi površine 25 m2 je svojina Zavoda za zapošljavanje Crne Gore. Navedeno je da je opterećen od 03.07.2006. godine na osnovu ugovora o fiducijarnom prenosu prava svojine po ugovoru OV broj 18921/06 od 20.06.2006. godine i po tom osnovu postoji zabrana otuđenja i opterećenja.

Iz ugovora o koncesiji za priređivanje posebnih igara na sreću - kladioničke igre zaključen između Ministarstva finansija CG i “S. Group” DOO pod brojem 02-4274/1 od 1.07.2008. godine je utvrđeno da je koncesionaru-navedenom preduzeću dodjeljeno pravo na prirređivanje posebnih igara na sreću-kladioničarske igre u posebno uređenom prostoru, u ulici J. J. ..., Š., B.Ugovorom je predviđeno da koncesionar može otpočeti priređivanje igara na sreću 01.jula 2008.godine.

Iz ugovora o koncesiji za priređivanje posebnih igara na sreću - kladioničke igre zaključen između Uprave za igre na sreću i “S. Group” DOO br. 02/01-449/5 od 1.07.2011. godine je utvrđeno da je koncesionaru-navedenom preduzeću dodjeljeno pravo na prirređivanje posebnih igara na sreću-kladioničarske igre u posebno uređenom prostoru, u ulici J. J. ., Š., B. Ugovorom je predviđeno da koncesionar može otpočeti priređivanje igara na sreću 02.jula 2011.godine.

Iz dopisa ED Bar br. 4101-617 od 12.02.2013. godine je utvrđeno da nemaju podataka da je u stambenom objektu K. Ž. i K. V. vršena kontrola prije dana 21.12.2010.godine, kada je konstatovano da je el.brojilo samovlasno, neovlašćeno priključeno na distributivnu mrežu.

Iz dopisa ED Bar br.4101-4135 od 12.07.2013.godine je utvrđeno da se objekat K. Željka ne nalazi u bazi niti legalnih niti nelegalnih potrošača, tako da imenovani nije dobijao niti dobija račune za utrošenu električnu energiju. Iz tog razloga obavještavaju sud da nisu u mogućnosti sudu dostaviti račun za decembar 2010.godine niti imaju bilo kakve podatke o eventualnom zakupcu objekta.

Sud je donio rješenje da se neće vršiti uvid u račune za potrošnju električne energije s obzirom na sadržinu dopisa ED Bar br.4101-4135 od 12.07.2013.godine.

Ocjenom izvedenih dokaza nije dokazano da je okrivljeni učinio krivično djelo koje mu je stavljeno na teret.

Okrivljenom je stvaljeno na teret da je dana 21.12.2010.godine objekat preko brojila marke “Iskra” br. 46866457 samovlasno priključio na elektromrežu, iako prethodno nije pribavio saglasnost Elektroprivrede Crne Gore AD Nikšić Elektrodistribucije u Baru.

Okrivljeni u svojoj odbrani nije priznao da je učinio krivično djelo u bitnom navodeći da se priključio kako to pravila nalažu i da se u tom poslovno prostoru nalazi legalno električno brojilo. Ovaj poslovni prostor je sagradio prije 20 godina i isti nije radio do unazad jedno tri, četiri godine kada ga je izdao u zakup sportskoj kladionici.

Radnici ED Bar su prilikom kontrole dana 21.12.2010. godine na zapisniku br.18220 konstatovali da se potrošač ne nalazi u bazi podataka, te da se u poslovnom prostoru nalazi brojilo marke „Iskra“ tip MT 171, fabrički broj 46866457, proizvedeno 2009. godine. Kontrola je dakle izvršena dana 21.12.2010. godine, što znači u vrijeme kada je poslovni prostor bio izdat u zakup preduzeću „S.Group“ DOO. Ugovor o zakupu je zaključen dana 05.06.2008. godine i u istom je navedeno da zakup počinje teći od 01.06.2008. godine. Ugovorom su regulisana prava i obaveze oko plaćanja struje, što znači da je navedeni poslovni prostor bio snadbjeven električnom energijom u vrijeme kada su zaključili ugovor o zakupu. Ovlašćeni predstavnik DOO S. Group je naveo u svom iskazu da K. Ž. plaćaju svakomjesečno pored zakupnine i iznos za potrošnju električne energije energije koji se kreće od 50-70 € zavisno od korišćenja uređaja za grijanje. Iskaz ovlašćenog predstavnika potvrđuje odbranu okrivljenog u kojoj je naveo da redovno plaća struju kako za kuću u kojoj živi, tako i za taj poslovni prostor. Ugovorom ugovor o zakupu, ugovorne strane su se sporazumjele da troškove tekućeg održavanja –struja, voda i sl.plaća zakupac, što jasno piše u odredbi pod tačkom 8. Dakle, jasno se može zaključiti da nije interes okrivljenog da postavi nelegalno brojilo nakon zaključenja ugovora o zakupu i neovlašćeno preuzima elektrinu energiju koju on nije ugovorom obavezan da plaća.

Nadalje, iz lista nepokretnosti br. 724 KO Novi Bar, izvoda Uprave za nekretnine od 10.04.2007. godine je jasno vidljivo da je poslovni prostor površine 25 m2 upisan u list nepokretnosti 724 KO Novi Bar, katastarska parcela 3696 , susvojina K. V. i K. Ž., obim prava ½. Nakon smrti K. V. za naslednika je oglašen K. Ž. i to na nepokretnostima koje su upisane u list nepokretnosti broj 724 KO Novi Bar, rješenjem O br.463/07 od 12.12.2007. godine. S tim u vezi i navedeni poslovni prostor u privredi površine 25 m2 je postao vlasništvo u obimu 1/1 K. Ž. i ta promjena vlasništva je utvrđena iz rješenja Uprave za nekretnine PJ Bar br. 954-45/1-08 od 14.01.2008. godine. Poslovni prostor je međutim opterećen od 03.07.2006. godine na osnovu ugovora o fiducijarnom prenosu prava svojine po ugovoru OV broj 18921/06 od 20.06.2006. godine i po tom osnovu postoji zabrana otuđenja i opterećenja, a jasno proizilazi da i dalje traje uvidom u list nepokretnosti br. 724 Uprave za nekretnine PJ Bar od 7.11.2012. godine. Zaključenjem ugovora o fiduciji dužnik prenosi svoje pravo svojine na povjerioca radi obezbjeđenja naplate potraživanja, a povjerilac se obavezuje da po namirenju svog potraživanja omogući dužniku nesmetano vršenje prava svojine. U vrijeme koje je stavljeno na teret okrivljenom da je samovlasno pribavio pravo korišćenja električne energije okrivljeni nije imao pravo svojine nad navedenim poslovnim prostorom. Dakle, nije vlasnik navedenog poslovnog prostora, a takođe činjenica da je od 01.06.2008. godine poslovni prostor izdat pod zakup govori u prilog stavu suda da nije on samovlasno priključio brojilo na elektromrežu.

Imajući u vidu naprijed navedeno donijeta je presuda kojom se okrivljeni oslobađa od optužbe na osnovu čl. 373. tč. 2 ZKP.

Na osnovu čl. 239 st. 3 ZKP oštećena Elektrodistribucija Bar je radi ostvarivanja imovinsko pravnog zahtjeva upućena na parnični postupak, jer je sud donio presudu kojom je okrivljeni oslobođen od optužbe.

Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.

Na osnovu izloženog odlučeno je kao u izreci presude.

OSNOVNI SUD U BARU

Dana 16.01.2014. godine
Zapisničar S U D I J A
M. M. G. Š.

PRAVNA POUKA: Protiv ove presude može se
izjaviti žalba Višem sudu u Podgorici u roku od
8 dana od dana prijema pismenog otpravka.

Žalba se predaje ovom sudu u dva primjerka.

DN-a: -1 x spisi
-1 x okrivljeni
- 1 x branilac Ž. Š., advokat iz B.

- 1 x ED Bar
- 1 x ODT Bar