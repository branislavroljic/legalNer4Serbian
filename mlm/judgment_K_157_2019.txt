U IME CRNE GORE
K.br. 157/19
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog B.B., koga brani M.D., advokat iz N..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 205/19 od 22.11.2019. godine, koju je na ročištu povodom odlučivanja o sporazumu o priznanju krivice zastupala Begović Tatjana državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 23.06.2020. godine, donio je
P R E S U D U
Optuženi:

B.B.,JMB ..., od oca S. i majke S., rođene M., rođen ....godine u N..., nastanjen u N... - H... ..., državljanin Crne Gore, završio srednju mašinsku školu, mašinski tehničar, nezaposlen, oženjen, lošeg imovnog stanja, neosuđivan
KRIV JE
Zato što je:

U periodu od početka decembra 2018.godine do 20.01.2019. godine, u Nikšiću, neovlašćeno prodavao opojnu drogu kokain i dana 02.04.2019.godine, neovlašćeno radi prodaje držao opojnu drogu kokain - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 41/18 od 26.06.2018.godine), iako je bio svjestan da postupa neovlašćeno i protivpravno, pa je to i htio, na način što je po dogovoru koji je ostavrivao putem mobilnog telefona sa NN licima i K.R. istima prodao opojnu drogu kokain, pa je tako NN licu za novčani iznos od 20€ prodao opojnu drogu kokain u količini od 0,25 grama, kao i dana 18.01.2019. godine, kada je K.R. za novčani iznos od 80€ prodao 2 pvc pakovanja sa opojnom drogom kokain ukupne mase 0,721 grama, koju opojnu drogu je K.R. istog dana ovlašćenim službenicima predao u službenim prostorijama CB Nikšić
- čime je izvršio krivično djelo - neovlašćeno proizvodnja, držanje i stavljanje u promet opojne droge iz čl. 300. st.1. Krivičnog zakonika Crne Gore,
Pa ga sud primjenom citiranih zakonskih odredbi, te odredbi čl. 32, 33, 36, 42, 45 i 46. st.1. tač.3., Krivičnog zakonika Crne Gore, te odredbi čl. 226, 229, 303. i 374. Zakonika o krivičnom postupku
O S U Đ U J E
Na kaznu zatvora u trajanju od 6 (šest) mjeseci.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice, na ime paušala Višem državnom tužilaštvu u Podgorici, uplati iznos od 50,00 eura, na račun Vrhovnog državnog tužilaštva broj 832-1187-31 i iznos od 50,00 eura na ime paušala Višem sudu u Podgorici, na broj žiro računa 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice
Na osnovu čl. 75. u vezi čl. 300. st. 7. Krivičnog zakonika Crne Gore, optuženom se izriče
MJERA BEZBJEDNOSTI
ODUZIMANJE PREDMETA
ODUZIMA SE opojna droga kokain u količini od 0,721 grama, koja opojna droga se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

Na osnovu čl. 482. Zakona o krivičnom postupku, u vezi čl. 112. i 113. st.1. Krivičnog zakonika Crne Gore.

Od optuženog B.B., ODUZIMA se 100,00 eura, kao imovinska korist pribavljena izvršenjem krivičnog djela.

O b r a z l o ž e nj e
Optužnicom Višeg gržavnog tužilaštva u Podgorici Kt.br. 205/19 od 22.11.2019. godine, optuženom B.B., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 15.06.2020. godine, Više državno tužilaštvo u Podgorici, dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 23.06.2020. godine, sud je na saglasan predlog stranaka pročitao dokaze predložene optužnicom i to: službenu zabilješku Uprave policije CB Nikšić Ku.br. 337/19 od 18.01.2019. godine, dvije potvrde Uprave policije CB Nikšić o privremeno oduzetim predmetima od K.R. od 18.01.2019.godine, zapisnik o pretresanju stana i drugih prostorija UP CB Nikšić, Ku.br. 337/19 od 07.10.2019. godine, potvrdu Uprave policije CB Nikšić od 07.10.2018. godine oduzetim predmetima od optuženog B.B., Izvještaje o hemijskom vještačenju Forenzičkog centra u Danilovgradu br. 4058/19 i 4064/19 od 08.11.2019.godine i izvršio uvid u fotodokumentaciju koja je sastavni dio izvještaja, pročitao Zapisnik o pregovaranju Kt. (sp) br. 73/20 od 15.06.2020.godine, Zapisnika priznanju krivice optuženog Kt.(sp) br. 73/20 od 15.06.2020.godine i Sporazum o priznanju krivice optuženog Kt.(sp) br. 73/20 od 15.06.2020.godine, izvod iz kaznene evidencije Ministarstva pravde Crne Gore na ime optuženog B.B. broj 05/2-72-13802/19 od 14.10.2019.godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državna tužiteljka pružila dovoljno dokaza o krivici optuženog, te da je optuženi izvršio krivično djelo neovlašena proizvodnja, držanje i stavljanje u promet opojnih droga iz čl. 300. st.1. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 6 (šest) mjeseci, srazmjerna stepenu krivice optuženog i težini počinjenog krivičnih djela, a posebno kada se ima u vidu, raniji život optuženog, tj. neosuđivanost, a što je sud utvrdio iz izvoda iz Kaznene evidencije za optuženog, priznanje izvršenja krivičnog djela, prihvatanja krivice i iskreno kajanje za učinjeno krivično djelo, što je dovelo do efikasnosti okončanja postupka, a koje okolnosti po ocjeni suda opravdavaju ublažavanje kazne optuženom ispod zakonom propisanog minimuma za predmetno krivično djelo, shodno članu 45. i 46. Krivičnog zakonika Crne Gore, te da će se i tako ublaženom kaznom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta i to: opojne droge kokain u količini od 0,721 grama, a koja droga se ima uništiti po pravosnažnosti presude donijete na osnovu sporazuma o priznanju krivice.

Na osnovu čl. 482. Zakona o krivičnom postupku, u vezi čl. 112. i 113. st. 1. Krivičnog zakonika Crne Gore, sud je obavezao optuženog da imovinsku korist stečenu krivičnim djelom u iznosu od 100,00 eura uplati u budžet Crne Gore, u roku od 15 dana od dana donošenja ove presude, pod prijetnjom prinudne naplate
Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao i na plaćanje troškova krivičnog postupka, koji troškovi se odnose na ime paušala Višem državnom tužilaštvu u Podgorici i sudskog paušala Višem sudu u Podgorici, iznos od po 50,00 eura, a shodno zaključenom sporazumu o priznanju krivice, koje troškove je optuženi dužan platiti u roku od 15 dana od dana pravosnažnosti presude donijete na osnovu sporazuma o priznanju krivice.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 23.06.2020.godine
Zapisničar S U D I J A
Novčić Slobodanka s.r. Predrag Tabaš s.r.

PRAVNA POUKA
Protiv ove presude nije dozvoljena žalba
Tačnost otpravka tvrdi i ovjerava službenik suda
Novčić Slobodanka