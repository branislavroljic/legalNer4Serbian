HYPERLINK "http://sr.wikipedia.org/wiki/%DADBB%DBDBA%DB0:Coat_of_arms_of_Montenegro.svg" HYPERLINK "http://sr.wikipedia.org/wiki/%DADBB%DBDBA%DB0:Coat_of_arms_of_Montenegro.svg" K. br. 1327/12
U IME CRNE GORE
OSNOVNI SUD U PODGORICI, kao prvostepeni, krivični, po sudiji Željki Jovović, uz učešće Danijele Rajković kao zapisničara, u krivičnom predmetu protiv okrivljenog K.S., iz Podgorice, zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika, rješavajući po optužnom predlogu ODT-a u Podgorici Kt. br. 1425/12 od 30. 11. 2012. godine, nakon završenog glavnog, javnog pretresa održanog dana 06. 02. 2013. godine, u prisustvu zastupnika optužnog predloga Biljane Pavličić i okrivljenog, donio je i istog dana javno objavio

P R E S U D U
Okrivljeni
K. S., JMB xxxxxxxxxxxxx, od oca V. i majke M., rođene V., rođen 10. 01. 19xx. godine u Podgorici, sa prebivalištem u Podgorici ul. Buda Tomovića br. xx, državljanin Crne Gore, nezaposlen, oženjen, otac četvoro djece, završio osnovnu školu, lošeg imovnog stanja, neosuđivan
Kriv je

Što je:

U periodu između 07. 05. 2012. godine i 11. 05. 2012. godine, u svom stanu u ul. Buda Tomovića br. xx, u Podgorici, svjestan svog djela čije je izvršenje htio, znajući da je njegovo djelo zabranjeno, skinuo službeni pečat koji su ovlašćena lica "Elektrodistribucije" Podgorica, stavila radi osiguranja predmeta - brojila, na način što je na brojilu marke "Iskra" broj 7477689, skinuo plombu broj AA10593, u čemu je otkriven prilikom kontrole radnika "Elektrodistribucije" Podgorica, dana 11. 05. 2012. godine
- čime je izvršio krivično djelo skidanje i povreda službenog pečata i znaka iz čl. 381 st. 1 krivičnog zakonika.

Pa mu Sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče
USLOVNU OSUDU

Kojom mu predhodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom Osnovnog državnog tužioca u Podgorici Kt. br. 1425/12 od 30. 11. 2012. godine, stavljeno je na teret okrivljenom K. S. izvršenje krivičnog djela skidanje i povreda službenog pečata i znaka iz čl. 381 st. 1 Krivičnog zakonoka, pa je zastupnik optužbe Biljana Pavličić, ostala u cjelosti pri podnijetom optužnom predlogu, te predložila sudu da okrivljenog oglasi krivim i osudi po zakonu u granicama propisanim zakonom za predmetno krivično djelo.

Okrivljeni je u svojoj odbrani priznao da je izvršio krivično djelo stavljeno mu na teret i svoju krivicu, navodeći da on živi u stanu, koji se nalazi u ulici Buda Tomovića br. xx, na Zabjelu, te da se ovaj stan vodi na njegovog pokojnog strica K. C., dok se električno brojilo u stanu i dalje vodi na njegovog pokojnog đeda K. R.. U predmetnom stanu živi sa svojom osmočlanom porodicom, a pošto niko ne radi, izuzev njegove supruge, koja u „Inpeku“ ostvaruje zaradu od nekih 200,00 eura, žive veoma teško. Zbog izuzetno loših materijalnih prilika nije mogao da redovno plaća račune za struju, pa se nagomilao dug u iznosu od oko 5.800,00 eura. Početkom maja mjeseca, kod njega su došli radnici Elektrodistribucije i na brojilu mu isključili struju, iako ih je molio da to ne čine. Pošto nije mogao da plati dug, kako bi obezbjedio priključenje struje u svom stanu, a kako je život njegove porodice bio nemoguć bez struje, bio je prinuđen da samovoljno obezbjedi struju za svoju porodicu. Poslije nekoliko dana, angažovao je jednog čovjeka kojeg je znao iz viđenja, a koji je imao iskustva u radu sa elektroinstalacijama, i istog je zamolio da mu uključi struju. Pokazao mu je gdje se nalazi električno brojilo, a on je nakon toga skinuo plombu kako bi ovaj čovjek mogao da izvrši priključenje. Kada je priključio struju, provizorno je vratio elektrodistrubutivnu plombu na mjesto gdje je predhodno stajala. Znao je da je skidanje elektrodistributivne plombe zabranjeno, ali zbog razloga koje je predhodno naveo, bio je prinuđen da postupi na ovaj način i tako obezbjedi struju i normalan život za njegovu porodicu. U završnoj riječi je naveo, da mu je žao što je izvršio ovo djelo, ali je na to bio primoran zbog teške finansijske situacije u kojoj se nalazila njegova porodica, te činjenice da u porodičnom domaćinstvu živi i njegova snaha, koja je u tom periodu bila u drugom stanju, pa nisu mogli bez struje.

Imajući u vidu potpuno i jasno priznanje okrivljenog, koje u toku postupka nije dovedeno u sumnju, i cijeneći isto kao dokaz, to sud primjenom čl. 458 st. 2 Zakonika o krivičnom postupku, nije izvodio druge dokaze predložene optužnim predlogom, osim izvod iz kaznene evidencije na ime okrivljenog, od koga zavisi vrsta i mjera krivične sankcije, pa je u postupku na nesumnjiv način utvrđeno da je okrivljeni K. S. u periodu između 07. 05. 2012. godine i 11. 05. 2012. godine, u svom stanu u ul. Buda Tomovića br. xx, u Podgorici, skinuo službeni pečat koji su ovlašćena lica „Elektrodistribucije“ Podgorica, stavila radi osiguranja predmeta – brojila, na način što je na brojilu marke „Iskra“ broj 7477689, skinuo plombu br. AA10593, u čemu je otkriven prilikom kontrole radnika „Elektrodistribucije“ Podgorica, dana 11. 05. 2012. godine, čime je ostvario sva bitna obilježja krivičnog djela skidanje i povreda službenog pečata i znaka iz čl.381 st. 1 Krivičnog zakonika.

Okrivljeni je, postupajući na prethodno opisani način, bio svjestan svoga djela i htio njegovo izvršenje, odnosno bio je svjestan da predmet koji skida predstavlja službeni pečat koji je stavljen radi osiguranja predmeta ili prostorija, pa je preduzimajući skidanje pečata postupao protivno zakonskim propisima, htio izvršenje djela, postupajući sa direktnim umišljajem, čime su se pored objektivnih stekli i subjektivni elementi bića krivičnog djela stavljenog mu na teret.

Prilikom odmjeravanja krivične sankcije sud je na strani okrivljenog, u smislu čl. 42 st. 1 Krivičnog zakonika, kao olakšavajuće okolnosti cijenio njegovo korektno držanje pred sudom, prihvatanje odgovornosti i s tim u vezi jasno i potpuno priznanje izvršenja krivičnog djela, porodičnost, da je otac četvoro djece, slabog imovnog stanja, te dosadašnje neporočno vladanje i s tim u vezi raniju neosuđivanost, a što je sud utvrdio čitanjem izvoda iz kaznene evidencije na ime okrivljenog, dok sud otežavajuće okolnosti na strani okrivljenog nije našao, pa je cijeneći prednje olakšavajuće okolnosti primjenom čl. 53 i 54 Krivičnog zakonika, okrivljenom izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora, te vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.

Pošto je okrivljeni oglašen krivim, sud ga je obavezao da na ime troškova krivičnog postupka plati iznos od 30,00 € na ime paušala kao dijela troškova krivičnog postupka, a koji iznos troškova krivičnog postupka je srazmjeran trajanju i složenosti krivičnog postupka i imovnim prilikama okrivljenog, a ovo shodno čl. 226 i 229 Zakonika o krivičnom postupku.

Na osnovu svega izloženog, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 06. 02. 2013. godine

ZAPISNIČAR:

S U D I J A:

Danijela Rajković,s.r.

Željka Jovović,s.r.

PRAVNA POUKA:

Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.

ZTO Danijela Rajković
ZAPISNIČAR:

S U D I J A:

Danijela Rajković
Željka Jovović
DN-a: Po primjerak presude dostaviti:

- ODT Podgorica,
- Okrivljenom,
- A/a.

Postupljeno dana ______________
Radnik suda __________________