K.br.242/23
U IME CRNE GORE
OSNOVNI SUD U KOTORU, kao prvostepeni krivični sud po Srđanu Klikovcu, uz učešće zapisničara Dragane Dubak, u krivičnom predmetu protiv L. Š., kojeg brani adv. A. S., zbog krivičnog djela teško djelo protiv bezbjednosti javnog saobraćaja iz člana 348 stav 1 Krivičnog zakonika Crne Gore u vezi sa krivičnim djelom ugrožavanje javnog saobraćaja iz člana 339 stav 1 Krivičnog zakonika Crne Gore, koji se vodi po optužnici ODT K. Kt.br. . od 13.09.2023.godine, nakon pravosnažnosti rješenja o usvajanju sporazuma o priznanju krivice, dana 29.07.2024.godine donio je

PRESUDU

OPTUŽENI L. Š., JMBG ., od oca I. i majke D., rođene B., rođen 14.09.1989.godine u K., stalno nastanjenog u K., R., B. bb, državljanin CG, pismen, diplomiranji inžinjer arhitekture, neoženjen, dobrog imovnog stanja, ranije neosudjivan, protiv kojeg se ne vodi postupak za drugo krivično djelo
Kriv je

Što je
Dana 19.08.2022. godine oko 05,35 časova na J. P. B.-T., u mjestu V., opština B., upravljajući pmv marke „M. .“, registarskih oznaka ., suprotno odredbama čl.35 st.1 i čl. 182 st.4 u vezi st.2 Zakona o bezbjednosti saobraćaja na putevima, iako je bio svjestan da svojom radnjom može učiniti djelo, ali je na to pristao, ugrozio saobraćaj i doveo u opasnost život i tijelo oštećenih T. S. iz T., M. R. iz H. N. i R. A. iz K., na način što je upravljao vozilom u pijanom stanju, sa koncentracijom od 2,22 promila apsolutnog alkohola u krvi, i što brzinu kretanja vozila nije prilagodio karakteristikama i stanju puta, odnosno vozilom nije upravljao na način kojim ne ugrožava bezbjednost saobraćaja, ulijed čega je prilikom izlaska iz desne nepregledne krivine, izgubio kontrolu nad upravljačem vozila i istim prešao u lijevu kolovoznu traku udario u ivičnjak sa lijeve strane, a onda nastavio kretanje lijevom kolovoznom trakom i čeonim dijelom udario u prednji dio vozila marke „Š. F.“ registarskih oznaka ., vlasništvo „M.“ DOO P., kojim je iz suprotnog smjera, upravljao oštećeni M. R., kojom prilikom je suvozač u vozilu marke „Š. F.“ oštećeni T. S. zadobio teške tjelesne povrede u vidu preloma desne ključnjače, preloma 10. i 11. rebra, nagnječine plućnog tkiva, oguljotine kože u predjelu trbušnog zida i oguljotine kože u predjelu glave, oštećeni M. R. lake tjelesne povrede u vidu oguljotine kože u predjelu trbušnog zida, oguljotine kože u predjelu lijevog koljena, oguljotine kože u predjelu lijeve potkoljenice, oguljotine kože u predjelu desnog koljena i manje ubodne rane uz oguljotinu kože u lijevom bedrenom predjelu, a oštećena R. A., koja je bila suvozač u vozilu okrivljenog, lake tjelesne povrede u vidu rane razderotine u predjelu desnog očnog kapka, rane razderotine u čeonom predjelu, oguljotine kože u predjelu lica i crtaste (linearne) rane sjekotine u predjelu lijeve natkoljenice sa oguljotinama kože u predjelu lijeve potkoljenice.

- čime je izvršio krivično djelo teško djelo protiv bezbjednosti javnog saobraćaja iz čl. 348.st.1. u vezi sa krivičnim djelom ugrožavanje javnog saobraćaja iz čl. 339.st.1. KZ CG .

Pa mu sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ona neće izvršiti, ako okrivljeni u roku od 3 (tri) godine od dana pravosnažnosti presude ne učini novo krivično djelo.

Obavezuje se okrivljeni da na ime troškova krivičnog postupka uplati iznos od . €, u korist budžeta Crne Gore, na račun Vrhovnog državnotg tužilaštva br.. i sudskog paušala na iznos od . eura, na žiro račun broj Osnovnog suda u Kotoru br.., sve u roku od 15 dana od dana pravosnažnosti presude, pod prijetnjom prinudnog izvršenja, kao i da dokaz o uplati dostave ovom sudu s pozivom na broj K. 242/23/23.

O b r a z l o ž e nj e
Optužnim predlogom ODT K. Kt.br. . od 13.09.2023.godine stavljeno je na teret okrivljenom Š. L.. izvršenje krivičnog djela teško djelo protiv bezbjednosti javnog saobraćaja iz čl. 348.st.1. u vezi sa krivičnim djelom ugrožavanje javnog saobraćaja iz čl. 339.st.1. KZ CG.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, pročitani su optužnica ODT K. Kt.br. . od 13.09.2023.godine, zapisnik o uviđaju OB B. . od 25.08.2022. godine, Izvještaj ljekara specijaliste JZU Opšte bolnice K. na ime S. T. br.. od 19.08.2022. godine, Izvještaj ljekara specijaliste JZU Opšta Bolnica K., na ime R. M. od 19.08.2022. godine, izvještaj ljekara specijaliste JZU Opšta bolnica K. na ime R. A. br. . od 19.08.2022. godine i broj protokola . od 19.08.2022. godine, zapisnici o izvršenoj kontroli prisustva alkohola u organizmu CB B. na ime L. Š. br.. i na ime M.R. . od 19.08.2022. godine, izvještaj o analizi alkoholisanosti KC CG na ime okrivljenog br . i br.., nalaz i mišljenje vještaka saobraćajne struke Kt.br.. od 24.09.2022. godine, nalaz i mišljenje vještaka sudske medicine K. N. Kt.br.. od 11.11.2022. godine i izvod iz registra KE od 10.08.2023. godine.

Iz sadržine prikupljenih dokaza na koje okrivljeni i njegov branilac nijesu imali nikakve primjedbe, sud je zaključio da je državna tužiteljka ODT K. pružila dovoljno dokaza o krivici optuženog L. Š. i da je okrivljeni u vrijeme i na način opisan u izreci ove presude učinio krivično djelo teško djelo protiv bezbjednosti javnog saobraćaja iz čl. 348.st.1. u vezi sa krivičnim djelom ugrožavanje javnog saobraćaja iz čl. 339.st.1. KZ CG za koje ga je ovaj sud oglasio krivim, a nakon što je u svemu prihvatio sporazum o prizanju krivice.

Odlučujući o krivičnoj sankciji iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Ovo sa razloga što optuženi ranije nije osudjivan, da je nkon saobraćajne nezgode izrazio brigu za oštećene, na način što se raspitivao za njihovo zdravlje i posjećivao ih u bolnicu, pa mu je predhodno utvrdio za krivična djela teško djelo protiv bezbjednosti javnog saobraćaja iz čl. 348.st.1. u vezi sa krivičnim djelom ugrožavanje javnog saobraćaja iz čl. 339.st.1. KZ CG pa je sud okrivljenom primjenom odredbi čl.48.Krivičnog zakonika okrivljenom izrekao uslovnu osudu kojom mu je utvrdio jedinstvenu kaznu zatvora u trajanju od 6 (šest) mjeseci i istovremeno odredio da se ista neće izvršiti ukoliko okrivljeni u roku od 3 (tri) godine po pravosnažnosti presude ne učini novo krivično djelo, smatrajući da će se izrečenom krivičnom sankcijom ostvariti svrha kažnjavanja predvidjena članom 32 KZ-a, a u okviru opšte svrhe izricanja krivičnih sankcija iz člana 4 KZ-a, odnosno da će izrečena krivična sankcija, mjera upozorenja uticati na okrivljenog da ubuduće ne čini krivična djela.

Pošto je optuženi oglašen krivim obavezan je da na ime troškova krivičnog postupka plati iznos od . eura, na žiro račun Vrhovnog državnog tužilaštva . i na ime sudskog paušala iznos od . eura, na žiro račun Osnovnog suda u Kotoru ., sve u roku od 15 dana od dana pravosnažnosti presude. Paušalni iznos je odmjeren shodno imovnim prilikama optuženog, trajanju i složenosti krivičnog postupka, a ovo na osnovu člana 226. stav 3 ZKP-a.

Sa svega izloženog, a primjenom člana 303 ZKP-a, odlučeno je kao u izreci.

OSNOVNI SUD U KOTORU

Dana, 29.07.2024.godine
Zapisničar SUDIJA
Dragana Dubak Srđan Klikovac
PRAVNA POUKA: Protiv ove presude nema se pravo žalbe