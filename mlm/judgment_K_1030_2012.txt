CRNA GORA
OSNOVNI SUD U NIKŠIĆU

K.br. 1030/2012
Dana: 25.04.2013. godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Djuričković Igor, uz sudjelovanje Papović Budimirke, kao zapisničara rješavajući u krivičnom predmetu okrivljenog G.V.a zbog krivičnog djela nedozvoljeno držanje oružja i eksplozivnih materija iz člana 403 stav 1 KZ i krivičnog djela ugrožavanje sigurnosti iz člana 168 stav 2 u vezi stava 1 KZ, postupajući po optužnom predlogu ODT Nikšić Kt.br. 446/2009 od 12.11.2009.godine, nakon javnog glavnog pretresa održanog dana 25.04.2013.godine u prisustvu zamjenika ODT-a Lukovac Sofije i okrivljenog, donio je i dana 25.04.2013.godine javno objavio

P R E S U D U
Okrivljeni :

G.V., JMBG , od oca B. i majke D., rodjene Novaković, rodjen . godine u Nikšiću, sa prebivalištem u, državljanin Crne Gore, penzioner, oženjen, otac četvoro djece, srednjeg imovnog stanja, ranije osudjivan presudma Osnovnog suda u Nikšiću K.br.92 od 27.03.1992.godine, zbog krivičnog djela iz člana 185 stav 3 KZ RCG, uslovnom osudom na 30 dana zatvora uslovno na 1 godinu i K.br.300/95 od 20.11.1995.godine zbog krivičnog djela iz člana 131 stav 1 KZ RCG, uslovnom osudom, na 60 dana zatvora uslovno na 1 godinu
-I-
K r i v j e
Što je:

Dana 09.10.2012. godine, u Nikšiću, u naselju Rastovac bb, iako je bio svjestan svog djela i htio njegovo izvršenje, prijetnjom da će napasti na njegov život i tijelo ugrozio sigurnost oštećenih M.Z. i A.M., na način što je dok su oštećene A.M. i M.Z. slagale drva na dijelu imanja oko koga se izmedju njih i okrivljenog G.V.a vodi sudski postupak, gledajući ih prijeteći prolazio pored oštećenih držeči u ruci lovačku pušku kalibra 12 mm, fabrički broj 1850, a nakon toga oštećenima uputio riječi: "Šta to radite na mom imanju, sve što se ovdje nalazi hoću da maknete za sat vremena ili će sve biti gotovo za minut" i " Iseliću ja vas brzo"
- čime je izvršio krivično djelo ugrožavanje sigurnosti iz člana 168 stav 2 u vezi stava 1 KZ
- pa sud okrivljenog zbog izvršenja navedenog krivičnog djela, primjenom citiranih zakonskih odredbi, odredbi člana 4 stav 2, 32, 36, 42, 45 i 46 KZ kao i odredbi iz člana 226, 229 i 374 ZKP-a
OSUDJUJE
Na kaznu zatvora u trajanju od 30 (slovima: trideset) dana, koju kaznu je okrivljeni dužan izdržati nakon pravosnažnosti presude.

Obavezuje se okrivljeni da na ime paušala kao dijela troškova krivičnog postupka plati iznos od 50,00 eura u roku od 15 dana od dana pravosnažnosti presude pod prijetnjom prinudnog izvršena na žiro račun Osnovnog suda u Nikšiću broj 832-152-32 i da sudu dostavi dokaz o izvršenoj uplati.

-II-
Okrivljeni G.V.,
-Na osnovu člana 373 stav 1 tačka 2 Zakonika o krivičnom postupku
OSLOBADJA SE OD OPTUŽBE
Da je:

Dana 09.10.2012. godine, u Nikšiću, u naselju Rastovac, iako je bio svjestan svog djela i htio njegovo izvršenje, na dijelu imanja oko koga se izmedju okrivljenog i A.M. i M.Z. vodi sudski postupak, protivno odredbi člana 11 Zakona o oružju, na javnom mjestu nosio lovačku pušku kalibra 12 mm, fabrički broj 1850,
-čime bi počinio krivično djelo nedozvoljeno držanje oružja i eksplozivnih materija iz člana 403 stav 1 Krivičnog zakonika
O b r a z l o ž e n j e
Osnovni državni tužilac u Nikšiću svojim optužnim predlogom Kt.br.820/12 od 05.12.2012.godine, stavio je na teret okrivljenom G.V.u izvršenje krivičnog djela nedozvoljeno držanje oružja i eksplozivnih materija iz člana 403 stav 1 KZ i krivičnog djela ugrožavanje sigurnosti iz člana 168 stav 2 u vezi stava 1 KZ, koja krivična djela su činjenično opisana u izreci presude. Zamjenik ODT-a Lukovac Sofija, koja je zastupala optužni akt na glavnom pretresu, u svojoj završnoj riječi, ostajući pri navodima podnijetog optužnog akta, predložila je da sud okrivljenog oglasi krivim i osudi po zakonu.

Okrivljeni G.V. u svojoj odbrani, datoj u prethodnom postupku i na glavnom pretresu, negirajući izvršenje krivčnih djela koja su mu stavljena na teret optužbom, u bitnom je naveo da u naselju Rastovac posjeduje porodičnu kuću koja se nalazi na imanju koje je zajedničko vlasništvo njega i njegovog brata M., da se to imanje graniči sa imanjem oštećene M.Z. i njenih kćeri i da na granici tih imanja postoji dio zemljišta koji je izmedju njega i njegovog brata sa jedne i oštećene M.Z. i njenih kćeri, sa druge strane, sporan, jer on smatra da se radi o zemljištu koje je njegov pokojni otac ustupio na korišćenje pokojnom suprugu oštećene M.Z., dok oštećena M.Z. i njene kćeri smatraju da je taj dio zemljišta njihovo vlasništvo. Dalje je objasnio da je dana 09.10.2012. godine, kao što to svakodnevno radi, obilazio zasade maline i kupine na svom imanju i sa sobom nosio vazdušnu pušku kako bi pucajući iz iste sa tih zasada tjerao štetočine i dok se kretao od svoje kuće prema mjestu gdje se nalaze ti zasadi prošao je pored spornog dijela zemljišta i video da se na tom dijelu imanja nalaze oštećena M.Z. i njena kćerka A.M. i da A.M. sa platnenim santimetrom razmjerava našto po tom zemljištu i pretpostavio da to čini kako bi izmjerila gdje će složiti drva, i on je tada, ne obraćajući se oštećenima, prošao pored njih i otišao do svog brata G. M., koji je nešto radio na svojoj njivi i M. saopštio šta rade oštećene, a zatim se vratio do svoje kuće gdje je ostavio pušku i uzeo kosijer koji je namjeravao da odnese svom bratu M. i dok se kretao ka M. njivi vidio je da je M. došao do mjesta gdje su bile oštećene M.Z. i A.M. i da sa njima nešto priča i tada pored jednog bunara ostavio kosijer, prišao im i oštećenima rekao da na tom dijelu imanja ne treba ništa da rade dok se izmedju njih ne riješi spor, na šta su mu oštećene odgovorile da one hoće da tu rade jer je to njihovo imanje, nakon čega su on i njegov brat M. otišli sa tog mjesta, a oštećene ostale i nastavile da rade na spornom dijelu imanja, da bi dva do tri sata nakon toga kod njega kući došli službenici policije i obavijestili ga da su oštećene prijavile da im je prijetio. Takodje je istakao da posjeduje lovačku pušku za koju ima uredno izdat oružni list, ali da tu pušku kritičnog dana nije nosio kada je prošao pored oštećenih, već je nosio vazdušnu pušku, kao i da su tu lovačku pušku kritičnog dana sa oružnim listom od iste od njega oduzeli službenici policije.

U svojoj završnoj riječi okrivljeni je, ostajući pri svojoj odbrani, predložio sudu da ga oslobodi od optužbe.

Sud je na glavnom pretresu u dokaznom posutpku neposredno saslušao oštećene M.Z. i A.N. i svjedoka G. M., pročitoa potvrdu o privremenom oduzimanju predmeta od okrivljenog izdatu od Uprave policiej CG PJ Nikšić Ku.br. 487 od 09.10.2012. godine, i pročitao izvod iz kaznene evidencije za okrivljenog dat od Uprave policije CG-PJ Nikšić.

Analizirajući provedene dokaze pojedinačno i u njihovoj medjusobnoj povezanosti, dovodeći ih u vezu sa navodima optužbe i odbranom okrivljenog, sud je na nesumnjiv način utvrdio da je okrivljeni G.V. počinio krivično djelo ugrožavanje sigurnosti iz člana 168 stav 2 u vezi stava 1 KZ, koje mu je stavljeno na teret optužbom, pa ga je zbog izvršenja istog oglasio krivim i krivično pravno odgovornim iz sljedećih razloga:

Oštećena M.Z. u svom svjedočkom iskazu u bitnom je navela da u naselju Rastovac posjeduje porodičnu kuću, a da su okrivljeni G.V. i njegova porodica njene prve komšije, da su za života njenog pokojnog supruga oni od porodice G. kupili jednu manju parcelu površine od oko 100 metara kvadratnih, koja se nalazi izmedju njihovih imanja, ali da tu kupovinu spore okrivljeni G.V. i njegov brat, jer tvrde da je ta parcela njihova. Takodje je istakla da je dana 09.10.2012. godine, na toj parceli bila sa svojom kćerkom oštećenom A.M., da je na tom zemljištu M. počela da slaže drva za ogrijev koja su nabavili i da je u jednom momentu na tu parcelu došao okrivljeni G.V. držeći u ruci lovačku pušku dvocijevku i upadljivo gledajući u njih, da bi se nakon nekoliko minuta takvog gledanja okrivljeni G. udaljio i ubrzo zatim ponovo došao u društvu sa svojim bratom G.V.om i njoj i Marti uputio riječi da treba da to sve maknu sa njegovog imanja ili će sve biti gotovo za minut i govorio im da će ih iseliti, nakon čega su ona i oštećena A.M. odmah otišle sa te parcele i ušle u njihovu kuću. Istakla je i da tom prilikom okrivljeni G. nije kretao na njih i da u momentu kada im je uputio prijetnje ona zbog stresa nije primijetila da li je okrivljeni G. u rukama imao pušku, koju je u prvom navratu imao sa sobom, kao i da je ona od prijetnji koje joj je uputio okrivljeni G.V. osjetila veliku uznemirenost i strah za svoj život i da se sjeća da joj je tom prilikom bilo pozlilo od uzbudjenja. U konačnom je navela da se kao oštećena ne pridružuje krivčnom gonjenju protiv okrivljeog i da ne ispostavlja imovinsko pravni zahtjev.

Oštećena A.M. u svom svjedočkom iskazu navela je da sa svojom majkom, oštećenom M.Z., živi u porodičnoj kući koja se nalazi u naselju Rastovac, da se imanje na kojem se nalazi njihova porodična kuća graniči sa imanjem okrivljenog G.V.a i njegove porodice, da izmedju njih i G. postoji spor u vezi dijela imanja kojeg je njen pokojni otac kupio od G.a, a za koje G. tvrde da je njihovo vlasništvo. Dalje je istakla da je dana 09.10.2012. godine, sa svojom majkom oštećenom M.Z. došla do tog spornog dijela imanja, gdje je ona počela da slaže drva, dok je njena majka sjedjela jer nije bila u stanju da joj pomogne, da bi ubrzo zatim na to mjesto došao okrivljeni G.V. koji je u rukama držao lovačku pušku spuštenu ka zemlji i nekoliko puta prošao pored njih na vrlo maloj udaljenosti i upadljivo ih gledao, da bi se nakon nekoliko minuta okrivljeni G. udaljio sa tog mjesta, a ona i njena majka ostale na istom mjestu, iako su bile uznemirene prethodnim ponašanjem okrivljenog, da bi nakon par minuta na to mjesto ponovo došao okrivljeni G.V. u društvu sa svojim bratom M., prišao im i povikao na njih govoreći im: ”Šta to radite na mom imanju, sve što se nalazi ovdje hoću da maknete za sat vremena ili će sve biti gotovo za jedan minut”, na šta je reagovao brat okrivljenog M., koji ga je smirivao i pokušavao da ga odvuče sa tog mjesta, pri čemu ona nije sigurna da li je okrivljeni G. tada kod sebe imao lovačku pušku i ona je tada pošto je njena majka bila vidno uznemirena otišla do nje i dok joj je pomagala da ustne sa mjesta na kojem je prthodno sjedjela čula je da im je okrivljeni G. uputio riječi:” Iseliću vas ja brzo “, nakon čega su ona i njena majka ušle u svoju kuću, a onda su nakon što je prošlo desetak minuta izašle iz kuće, kad je ona vidjela da okrivljeni G. ponovo hoda po svom dvorištu držeći u ruci lovačku pušku i gledajući u njihovom pravcu. Istakla je i da je od preijetnji koje joj je kritičnom prilikom uputio okrivljeni ona osjetila strah i za svoj život i svoju bezbjednost, kao i za život svoje majke, pogotovo zbog činjenice da je takvo ponašanje okrivljenog njegova gotovo svakodnevna praksa. U konačnom je istakla da se kao oštećena pridružuje krivičnom gonjenju protiv okrivljenog i da će eventualno pravo na naknadu štete ostvariti u parničnom postupku.

Svjedok G. M. u svom iskazu u bitnom je naveo da je okrivljeni G.V. njegov rodjeni brat i da on i okrivljeni posjeduju imanje u naselju Rastovac, koje se imanje graniči sa imanjem oštećene M.Z. i njenih kćeri, da izmedju ta dva imanja postoji dio koji je izmedju njih sporran u vezi sa vlasništvom nad istim i da je kritičnog dana 09.10.2012. godine, dok je na svojoj njivi brao kukuruz, do njega došao okrivljeni i rekao da će mu donijeti neki svoj kosijer da mu olakša taj posao i pri tom mu rekao da je video oštećene da na spornoj parceli nešto premjeravaju. Takodje je istakao da je tom prilikom okrivljeni kod sebe imao vazdušnu pušku i da je odmah zatim otišao do svoje kuće, dok je on otišao do te sporne parcele gdje je zatekao oštećene M.Z. i A.N. kako nešto premjeravaju metrom i crtaju i rekao im da to ne treba da rade jer je ta parcela pod sporom , da bi ubrzo zatim na to mjesto došao okrivljeni G.V. držeći u ruci kosijer i oštećenima rekao da ne treba ništa da rade na toj parceli jer je pod sporom, na šta su oštećene okrivljenom odgovorile da mogu da rade šta hoće na toj parceli dok sud drugačije ne odluči, na čemu se cijeli dogadjaj završio jer su se on i okrivljeni udaljili sa sporne parcele, tako da nikakve svadje niti preijtnji upućenih od strane okrivljenih oštećenima tom prilikom nije bilo. Takodje je istakao da tom prilikom on i okrivljeni nijesu izlazili van granica svog imanja niti ulazili na spornu parcelu.

Potvrdom Uprave policije CG-PJ Nikšić Ku.broj 487 od 09.10.2012. godine, utvrdjeno je da je navedenog datuma od okrivljenog G.V.a oduzeta lovačka puška marke Vanja, kalibra 12 mm, fabrički broj 1850, oružni list za navedenu pušku izdat na ime okrivljenog i dva metka –patrona za tu lovačku pušku kalibra .

Na osnovu iskaza oštećenih M.Z. i A.M., koje je sud cijenio kao istinite jer su oštećene kritični dogadjaj opisale odredjeno i ubjedljivo, kazujući na istovjetan način u prethodnom postupku i na glavnom pretresu, pri čemu su iskazi oštećenih bili i medjusobno saglasni, utvrdjeno je da je okrivljeni G.V. oštećenima A. M. i M. Z. kritičnog dana uputio prijetnje bliže opisane u stavu jedan izreke presude od kojih prijetnji su oštećene osjetile strah za svoj život, a koje prijetnje su i objektivno bile ozbiljne s obzirom na činjenicu da su oštećene osobe ženskog pola i da su u dužem vremenskom period bile u lošim odnosima sa okrivljenim zbog sporne parcele, na osnovu kojih činjenica je sud na nesumnjiv način utvrdio da je okrivljeni G.V. dana 09.10.2012. godine, u Nikšiću, u naselju Rastovac bb, prijetnjom da će napasti na njegov život i tijelo ugrozio sigurnost oštećenih M.Z. i A.M., na način što je dok su oštećene A.M. i M.Z. slagale drva na dijelu imanja oko koga se izmedju njih i okrivljenog G.V.a vodi sudski postupak, gledajući ih prijeteći prolazio pored oštećenih držeči u ruci lovačku pušku kalibra 12 mm, fabrički broj 1850, a nakon toga oštećenima uputio riječi: "Šta to radite na mom imanju, sve što se ovdje nalazi hoću da maknete za sat vremena ili će sve biti gotovo za minut" i " Iseliću ja vas brzo", kojim radnjama je okrivljeni počinio krivično djelo ugrožavanje sigurnosti iz člana 168 stav 2 u vezi stava 1 KZ na način, u vrijeme i na mjestu kako je to predstavljeno u stavu I izreke presude.

U tom pravcu sud je cijeneći odbranu okrivljenog G.V.a našao da je ista neosnovana i usmjerena na izbjegavanje krivčno pravne odgovornosti, jer je odbrana okrivljenog u potpunosti opovrgnuta svjedočkim iskazima oštećenih M.Z. i A.M., kojim dokazima je sud iz već navedenih razloga poklonio povjerenje i na istima zasnovao odluku o krivici okrivljenog u predmetnom postupku.

Iz istih razloga sud je odbacio iskaz svjedoka G. M., smatrajući da je isti neobjektivan i kao takav dat sa očiglednom namjerom da se okrivljenom G.V.u, koji je rodjeni brat imenovanog svjedoka, pomogne u izbjegavanju krivično pravne odgovornosti u predmetnom postupku.

Cijeneći subjektivni odnos okrivljenog prema izvršenom krivičnom djelu sud je utvrdio da je okrivljeni prilikom izvršenja krivičnog djela ugrožavanje sigurnosti iz člana 168 stav 2 u vezi stava 1 KZ postupao sa direktnim umišljajem, jer iz utvrdjenog činjeničnog stanja proizilazi da je okrivljeni G.V. upućujući oštećenima prijetnje bliže opisane u stavu I izreke presude postupao sa očiglednom namjerom da na taj način ugrozi sigurnost oštećenih M.Z. i A.M., dakle više lica, odakle nedvosmisleno proizilazi da je okrivljeni preduzimajući radnje bliže opisane u stavu I izreke presude bio svjestan da na taj način čini predmetno krivično djelo i htio njegovo izvršenje
Prilikom donošenja odluke o vrsti i visini kazne okrivljenom sud je u smislu odredbe člana 42 stav 1 KZ kao olakšavajuće okonosti na strani okrivljenog našao porodične prilike – činjenicu da je orkivljeni oženjen i otac četvoro djece i činjenicu da se oštećena M. Z. nije pridružila krivičnom gonjenju protiv okrivljenog, dok je raniju osudjivanost okrivljenog utvrdjenu u izvod iz kaznene evidencije za istog sud okrivljenom cijenio kao otežavajuću okolnost u sklopu ličnosti okrivljenog, jer je očigledno da uslovne osude kao krivične sankcije koje su okrivljenom izricane prilikom ranije osudjivanosti na njega nijesu u dovojnoj mjeri uticale da ne čini nova krivična djela. Imajući u vidu navedene olakšavajuće okolnosti sud je našao da se radi o osobito olakšavajućim okolnostima i na osnovu člana 36 KZ okrivljenog osudio na kaznu zatvora u trajanju od 30 dana, koja kazna je okrivljenom primjenom odredbi člana 45 i 46 KZ ublažena ispod zakonskog minimuma predvidjenog za predmetno krivično djelo, smatrajući da je navedena kazna primjerena težini izvršenog krivčnog djela i okrivljenom kao učiniocu istog i da će se sa navedenom kaznom na okrivljenog u dovoljnoj mjeri uticati da ne čini nova krivična djela i da će se na taj način stvariti svrha kažnjavanja iz člana 32 KZ, u okviru opšte svrhe izricanja krivičnih sankcija iz člana 4 stav 2 KZ.

Takodje na osnovu iskaza oštećenih M.Z. i A.M., utvrdjeno je da kritičnom prilikom okrivljeni G.V., dok je u ruci držao lovačku pušku koja mu je kasnije oduzeta od strane službenika policije, nije izlazio van prostora svog imanja i prostora sporne parcele koja se nalazi izmedju imanja porodice G. i imanja oštećene M.Z..

Kod ovakvog stanja stvari sud je našao da prostor imanja okrivljenog i prostor sporne parcele koja se nalazi izmedju imanja porodice G. i imanja oštećene M.Z., lociranih u mjestu Rastovac, po ocjeni suda ne može predstavljati javno mjesto u smislu odredbe člana 11 Zakona o oružju, jer je navedenom odredbom propisano da se javnim mjestom smatra svako mjesto na kojem je svakom slobodan pristup (ulica, trg, javni put, pristanište, plaža, park, čekaonica, trgovinski, ugostiteljski ili sličan objekat) ili pristup pod odredjenim uslovima (sportski objekat, bioskopska ili pozorišna dvorana, sredstvo javnog saobraćaja, izložbena prostorija i sl.) kao i drugo mjesto odredjeno da služi za ovakve namjene ( mjesto na kome se održava javni skup, sportska ili druga priredba i slično). Imajući u vidu navedeno, cijeneći pri tom i činjenicu da je okrivljeni kritičnom prilikom iz svoje kuće iznio lovačku pušku za koju je imao uredno izdat oružni list za držanje, sud je primjenom odredbe člana 3 stav 3 ZKP-a koja propisuje da će ukoliko nakon provodjenja svih raspoloživih dokaza ostane samo sumnja u odnosu na postojanje nekog bitnog obilježja krivčnog djela ili u pogledu činjenica od kojih zavisi primjena neke odredbe KZ-a ili ZKP-a sud donijeti odluku koja je povoljnija za okrivljenog, sud je našao da se na osnovu dokaza provedenih u toku predmetnog krivičnog postupka ne može na nesumnjiv način utvrditi da je okrivljeni G.V. počinio krivično djelo nedozvoljeno držanje oružja i eksplozivnih materija iz člana 403 stav 1 KZ koje mu je bilo stavljeno na teret optužbom i istog u pogledu izvršenja navedenog krivičnog djela na osnovu člana 373 stav 1 tačka 2 ZKP-a oslobodio od optužbe, smatrajući da u toku postupka nije dokazano da je okrivljeni počinio navedeno krivično djelo na način, u vrijeme u na mjestu kako je to istom bilo stavljeno na teret optužnim predlogom ODT iz Nikšića.

Odluku o troškovima krivičnog postupka sud je donio primjenom odredbi člana 226 i 229 ZKP-a i istom obavezao okrivljenog da na ime paušala kao dijela troškova krivičnog postupka plati novčani iznos od 50,00 eura, koji iznos je odredjen imajući u vidu složenost predmeta, trajanje postupka i imovne prilike okrivljenog.

Na osnovu svega izloženog, primjenom odredbi člana 374 i 373 ZKP-a odlučeno je kao u izreci presude.

OSNOVNI SUD U NIKŠIĆU dana 25.04.2013. godine,

Zapisničar S U D I J A
Papović Budimirka s.r. Djuričković Igor s.r.

Za tačnost otpravki tvrdi i ovjerava: SLužbenik suda
PRAVNA POUKA: Protiv ove presude dozvoljena je žalba u roku od 8 dana od dana prijema
Iste preko ovog suda Višem sudu Podgorica