K br.41/23
U IME CRNE GORE
OSNOVNI SUD U BARU, sudija Valentina Vuković, sa zapisničarom Natašom Lalović, u krivičnom predmetu okrivljenog C. E., zbog krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, po optužnom predlogu Osnovnog državnog tužilaštva u Baru Kt br. 362/22 od 27.02.2023 godine, nakon održanog glavnog, javnog pretresa u prisustvu zastupnika optužbe savjetnika kod ODT u Baru D. Šć., okrivljenog i branioca okrivljenog V. F., advokata iz B., dana 04.07.2023.godine donio je i javno objavio

P R E S U D U
Okrivljeni C. E., JMBG ... od oca N. i majke M., rođene F., rođen 22.04.1970. godine u B., sa prebivalištem u B., ulica Č. bb., državljanin Crne Gore, po zanimanju IT tehničar, neoženjen, bez djece, lošeg imovnog stanja, neosuđivan,
Kriv je

Što je,
Dana 27.10.2022 godine, oko 04:30 časova, u B., u porodičnoj kući koja se nalazi u B. R. 8 B 2, svjestan svog djela čije izvršenje htio iako je znao da je njegovo djelo zabranjeno, protivno odredbama čl. 5 stav 2 Zakona o oružju CG ( SI. List CG br.10/2015 od 10.03.2015 godine), držao vatreno oružje i to: pištolj marke „Walter F38"“ fabričkog broja 826F, sa okvirom bez municije a koji je pronađen od strane policijskih službenika Uprave policije - Odjeljenje bezbijednosti B. prilikom pretresa stana i drugih prostorija koje koristi optuženi,
– čime je izvršio krivično djelo – nedozvoljeno držanje oružja i eksplozivinih materija iz čl. 403. st. 1 Krivičnog zakonika Crne Gore.

Pa mu sud primjenom čl. 4, 32, 36, 42, 52, 53 i 54 Krivičnog zakonika Crne Gore i čl. 369, 370 i 374 Zakonika o krivičnom postupku, i z r i č e
USLOVNU OSUDU

Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni u roku od 2 (dvije) godine, od dana pravosnažnosti, ne učini novo krivično djelo.

Prema okrivljenom se na osnovu čl. 75 Krivičnog zakonika Crne Gore izriče:

MJERA BEZBJEDNOSTI
Kojom se od okrivljenog oduzima pištolj marke „Walter F38"“ fabričkog broja 826F.

Okrivljeni je dužan da plati troškove krivičnog postupka u iznosu od 30,00€ na ime sudskog paušala, u roku od 15 dana od dana pravosnažnosti, pod prijetnjom izvršenja.

O b r a z l o ž e n j e
Optužnim predlogom Osnovnog državnog tužilaštva u Baru Kt br. 362/22 od 27.02.2023 godine stavljeno je na teret okrivljenom izvršenje krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Okrivljeni je u svojoj odbrani priznao krivično djelo koje mu je stavljeno na teret. Od starne policije dana 27.10.2022.godine je odradjen pretres njegove kuće koja se nalazi u B. R. 8 B II, kojom prilikom je u njegovoj spavaćoj sobi, u njegovoj torbi, pronadjeno vatreno oružje - pištolj marke „Valter F 38“ fabričkog broja 826 F, sa okvirom bez municije. Svjestan je da je pogriješio što je ovo oružje imao u kući, ali želi da kaže da je to zaostavština od njegovog pokojnog djeda, iako on nikada nije vidio oružani list ili papire, ali svjestan je da je trebalo ovo oružje da prijavi i da postupi po propisima. Čak je mislio da ovo oružje može biti i trofejno, a i sumnja da je uopšte ispravno, ali će se to svakako utvrditi. Kaje se ,a navodi da se to više ne može ponoviti i od njega ne može da prijeti bilo kakva društvena opasnost.

Na glavnom pretresu je naveo da priznaje i kaje se, predmetno oružje je bilo trofejno oružje još od njegovog djeda i da je znao da treba da legalizuje ili pokrene postupak legalizacije tog oružja to bi učinio odnosno oružje bi prijavio CB B..

U dokaznom postupku sud je pročitao potvrdu o privremeno oduzetim predmetima br. 84/3-3-215/22-2503-704 od 27.10.2022.godine, zapisnik o pretresanju stana i drugih prostorija br. 84/3 – 2-215/22 -2503 od 27.10.2022.godine, izvještaj o balističkom vještačenju Forenzičkog centra u D. br 105/23 – 1 od 17.02.2023.godine i izvod iz registra KE Ministarstva pravde ljudskih i manjinskih prava Ke. Br. 176/23 od 4.07.2023.godine.

Iz potvrde o privremeno oduzetim predmetima br. 84/3-3-215/22-2503-704 od 27.10.2022.godine je utvrđeno da je od okrivljenog oduzet pištolj marke Walter P38 fabričkog broja 826f.

Iz zapisnika o pretresanju stana i drugih prostorija br. 84/3 – 2-215/22 -2503 od 27.10.2022.godine je utvrđeno da je kod okrivljenog pronađen pištolj marke Walter P38 fabričkog broja 826f.

Iz izvještaja o balističkom vještačenju Forenzičkog centra u D. br 105/23 – 1 od 17.02.2023.godine je utvrđeno da pištolj Walter P38 fabričkog broja 826f kalibra i funkcionalan je.

Iz izvoda iz registra KE Ministarstva pravde ljudskih i manjinskih prava Ke. Br. 176/23 od 4.07.2023.godine je utvrđeno da okrivljeni nije osuđivan.

Ocjenom izvedenih dokaza utvrđeno je da je okrivljeni izvršio krivično djelo koje mu je stavljeno na teret. Okrivljeni u svojoj odbrani priznaje izvršenje krivičnog djela. Navodi da je tačno da je u svojoj kući imao pištolj bez dozvole koji mu je ostao od djeda.

Priznanje okrivljenog je jasno i potpuno i potvrđuje se potvrdom o privremeno oduzetim predmetima iz koje je utvrđeno da je okrivljeni bez primjedbi potpisao potvrdu kojom je od njega oduzet pištolj marke Walter F38"“ fabričkog broja 826F. Predmetni revolver je ispravan, što je utvrđeno iz izvještaja o balističkom vještačenju Forenzičkog centra.

Okrivljeni je postupao suprotno odredbi čl. 5 st.2 Zakona o oružju kojim je propisano da je dozvoljena nabavka, držanje, nošenje i prenošenje oružja i municije, oružja kategorije B za koje je izdata odgovarajuća isprava o oružju, u skladu sa ovim zakonom. Okrivljeni nikada nije dobio odobrenje za držanje i nošenje pištolja marke „Walter F38"“ fabričkog broja 826F.

Sud je precizirao optužni predlog navodeći pored čl. 5 i st.2 Zakona o oružju jer čl. 5 ima četiri stava, a svaki stav se odnosi na drugu vrstu oružja redom od A do D. Ocijenjeno je da se navedenim preciziranjem ne narušava identitet optužnog predloga i presude.

Okrivljeni je krivično djelo izvršio postupajući sa direktnim umišljajem, svjestan djela čije je izvršenje htio.

Postupajući na način predstavljen u izreci presude okrivljeni je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika Crne Gore. Od olakšavajućih okolnosti sud je cijenio njegovo priznanje,iskreno kajanje, loše imovno stanje i raniji život jer nije osuđivan. Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti, u nedostatku otežavajućih okolnosti ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha izricanja uslovne osude i na taj način dovoljno uticati da ubuduće ne čini krivična djela.

Na osnovu čl. 75 Krivičnog zakonika Crne Gore okrivljenom je izrečena mjera bezbjednosti kojom se od okrivljenog oduzima pištolj marke „Walter F38"“ fabričkog broja 826F, kao predmeta koji je upotrijebljen za izvršenje krivičnog djela.

Odluka o troškovima zasniva se na odredbi čl. 229 Zakonika o krivičnom postupku. Dosuđeni iznos se odnosi na troškove rada suda koji su određeni prema trajanju, složenosti krivičnog postupka i imovinskim prilikama okrivljenog.

Na osnovu izloženog odlučeno je kao u izreci presude.

OSNOVNI SUD U BARU

Dana 04.07.2023.godine
ZAPISNIČAR S U D I J A
Nataša Lalović Valentina Vuković
PRAVNA POUKA: Protiv ove presude može se izjaviti žalba Višem sudu u Podgorici u roku od 8 (osam) dana od dana prijema pismenog otpravka. Žalba se predaje ovom sudu u dva primjerka.

DNA: - 1 x spisi
- 1 x okrivljenom
- 1 x branilac V. F.,advokat iz B.

- 1 x ODT