K. br. 731/17
U IME CRNE GORE
OSNOVNI SUD U PODGORICI, po sutkinji Željki Jovović, uz učešće samostalne referentkinje Danijele Rajković kao zapisničarke, u krivičnom predmetu protiv okrivljenog N. B., zbog dva krivična djela nedavanje izdržavanja iz čl. 221 st. 1 Krivičnog zakonika Crne Gore, po optužnom predlogu ODT-a Podgorica Kt. br. 1459/16 od 20. 10. 2017. godine, nakon pravosnažnosti rješenja o usvajanju sporazuma o priznanju krivice, dana 04. 05. 2018. godine, donio je

P R E S U D U
Okrivljeni:

N. B., JMB xxxxxxxxxxxxx, od oca V. i majke M., rođene B., rođen xx. xx. 19xx. godine u P., sa prebivalištem u mjestu rođenja, državljanin Crne Gore, pismen, završio srednju školu, penzioner, razveden, otac dvoje djece, srednjeg imovnog stanja, osuđivan presudom Okružnog suda u Beogradu K. br. 173/00 od 22. 11. 2005. godine, zbog krivičnog djela iz čl. 103 st. 3 u vezi st. 1 Krivičnog zakonika Srbije - 5 (pet) godina zatvora;
Kriv je

Što:

Od 05. 12. 2015. godine do 17. 10. 2017. godine, u Podgorici, svjestan svoga djela, čije je izvršenje htio i znajući da je isto zabranjeno, nije davao izdržavanje za lica koje je po zakonu dužan da izdržava - mldb. djecu M. i L. B., koja dužnost mu je utvrđena pravosnažnom i izvršnom sudskom odlukom - presudom Osnovnog suda u Podgorici P. br. 4806/13 od 27. 11. 2014. godine, kojom je određeno da na ime izdržavanja svakomjesečno isplaćuje iznos od po 70,00 eura, odnosno ukupno 140,00 eura, na žiro račun ili na ruke zakonske zastupnice maloljetnih M. i L. - B. I., najkasnije do petog u mjesecu za tekući mjesec,
- čime je izvršio dva krivična djela nedavanje izdržavanja iz čl. 221 st. 1 Krivičnog zakonika Crne Gore.

Pa sud okrivljenom na osnovu čl. 4 st. 2, čl. 32, 36, 42 st. 1 i čl. 48 st. 1 Krivičnog zakonika Crne Gore prethodno utvrđuje:

Za krivično djelo nedavanje izdržavanja iz čl. 221 st. 1 Krivičnog zakonika Crne Gore na štetu maloljetne M. B. kaznu zatvora u trajanju od 4 (četiri) mjeseca;
Za krivično djelo nedavanje izdržavanja iz čl. 221 st. 1 Krivičnog zakonika Crne Gore na štetu maloljetne L. B. kaznu zatvora u trajanju od 4 (četiri) mjeseca;
Pa sud okrivljenom primjenom citiranih zakonskih odredbi te čl. 48 st. 2, čl. 52 st. 2, čl. 53, 54 i čl. 221 st. 4 Krivičnog zakonika Crne Gore, te čl. 226, 227, 229, 239 i 374 Zakonika o krivičnom postupku, izriče
USLOVNU OSUDU

S tim što mu utvrđuje jedinstvenu kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljeni u roku od 3 (tri) godine po pravosnažnosti presude ne izvrši novo krivično djelo.

Obavezuje se okrivljeni da zakonskoj zastupnici oštećenih mldb. M. i L. B., majci I. B., na ime preostale obaveze po osnovu izdržavanja maloljetne djece, isplati iznos od 280,00 eura, u roku od 15 (petnaest) dana po pravosnažnosti presude i da uredno daje izdržavanje.

Obavezuje se okrivljeni da na ime troškova krivičnog postupka plati iznos od 30,00 eura, u roku od 15 (petnaest) dana po pravosnažnosti presude, pod prijetnjom prinudnog izvršenja, kao i troškove oštećenim na ime angažovanja punomoćnika u iznosu od 544,50 eura, u roku od 30 (trideset) dana po pravosnažnosti presude.

O b r a z l o ž e nj e
Osnovno državno tužilaštvo u Podgorici je optužnim predlogom Kt. br. 1459/16 od 20. 10. 2017. godine stavilo na teret okrivljenom N. B. izvršenje dva krivična djela nedavanje izdržavanja iz čl. 221 st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka u ODT-u, okrivljeni i njegov branilac su zaključili sporazum o priznanju krivice dana 16. 04. 2018. godine.

Utvrđujući da li postoji dovoljno dokaza o krivici okrivljenog za predmetna krivična djela, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog N. B. i da je okrivljeni u vrijeme, mjesto i na način opisan u izreci ove presude učinio dva krivična djela nedavanje izdržavanja iz čl. 221 st. 1 Krivičnog zakonika Crne Gore.

Odlučujući o krivičnoj sankciji iz sporazuma o priznanju krivice zaključenog između stranaka i branioca, ovaj sud je našao da je predlog stranaka u vezi sa sankcijom prihvatljiv, jer je isti u skladu sa interesima pravičnosti, a krivična sankcija odgovara svrsi izricanja krivičnih sankcija, imajući pritom u vidu okolnosti koje stoje na strani okrivljenog, a koje je cijenila državna tužiteljka prilikom pregovaranja o krivičnoj sankciji, i to njegov odnos prema izvršenim krivičnim djelima i s tim u vezi priznanje izvršenja krivičnih djela i činjenicu da je izmirio veći dio iznosa na ime izdržavanja, uz obećanje da će izmiriti i preostali iznos, dok je kao otežavajuća okolnost na strani okrivljenog cijenjena njegova ranija osuđivanost, pri čemu je sud imao u vidu da je osuđivan prije 13 godina, pa će se i po nalaženu ovog suda i sa prijetnjom izvršenja kazne zatvora u trajanju od šest mjeseci i vremenom provjeravanja u periodu od tri godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore.

Okrivljeni je, shodno čl. 221 st. 4 Krivičnog zakonika Crne Gore i čl. 239 Zakonika o krivičnom postupku, obavezan da zakonskoj zastupnici oštećenih mldb. M. i L. B., majci I. B., na ime preostale obaveze po osnovu izdržavanja maloljetne djece, isplati iznos od 280,00 eura, u roku od 15 (petnaest) dana po pravosnažnosti presude i da uredno daje izdržavanje.

Okrivljeni je, shodno čl. 226 i 229 Zakonika o krivičnom postupku, obavezan da u roku od 15 dana po pravosnažnosti presude, plati troškove krivičnog postupka u iznosu od 30,00 eura, na ime sudskog paušala, koji je odmjeren shodno trajanju i složenosti postupka i imovnom stanju okrivljenog, te da oštećenim plati iznos od 544,50 eura na ime angažovanja punomoćnika u roku od 30 (trideset) dana po pravosnažnosti presude, pod prijetnjom prinudnog izvršenja.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 04. 05. 2018. godine.

ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković