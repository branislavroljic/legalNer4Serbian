K.br.81/19
U IME CRNE GORE
Osnovni sud u Pljevljima, po sudiji Branku Pejoviću uz sudjelovanje zapisničara Đondović Milenke u krivičnom predmetu protiv okrivljenog S. G. iz Pljealja koga brani advokat J. R. iz istog mjesta, zbog krivičnog djela ugrožavanje sigurnosti iz čl.18 st. 1 Krivičnog zakonika CG po optužnom predlogu ODT Pljevlja Kt.br.126/19 od 13.08.2019. godine, nakon održanog glavnog i javnog pretresa u prisustvu državne tužiteljke Golubović Sanje, okrivljenog, njegovog branioca i svjedoka - oštećenog M. S. iz Pljevlja, dana 12.09.2019. godine, donio je i javno objavio
P R E S U D U
Okrivljeni S. G. JMBG .... od oca R. i majke R. rodjena B., rodjen .... godine u Pljevljima, živi u selu Ž. opština Pljevlja, državljanin CG, govori crnogorskim jezikom, vozač, zaposlen u R. u. AD Pljevlja, oženjen, otac dvoje djece, pismen završio srednju stručnu školu, srednjeg imovnog stanja, ranije ne osudjivan.

Na osnovu člana 373 st. 1 tačka 2 ZKP CG
OSLOBAĐA SE OD OPTUŽBE
Da je:

dana 10.07.2019. godine oko 08,00 časova u prostorijama Doma zdravlja u Pljevljima svjestan svog djela čije je izvršenje htio znajući da je isto zabranjeno ugrozio sigurnost oštećenom M. S. prijetnjom da će napasti na život i tijelo oštećenog na način što je oštećenom preko njegovog kolege K. S. uputio riječi prijetnje "platiće on meni, srešću ja njega u civilu u gradu, vidjeće kada skine unifurmu, skinuće on uniformu, čuće se za ovo", a koje riječi prijetnje je oštećeni saznao od Krstonijević Slavka,
čime bi izvršio krivično djelo ugrožavanje sigurnosti iz čl.168 st. 1 Krivičnog zakonika CG.

troškovi krivičnog postupka padaju na teret budžeta RCG.

O b r a z l o ž e n j e
Osnovno državno tužilaštvo u Pljevljima optužnim predlogom Kt.br.126/19 od 13.08.2019. godine optužilo je okrivljenog S. G. iz Pljevalja zbog krivičnog djela ugrožavanje sigurnopsti iz čl.168 st. 1 Krivičnog zakonika CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.

U završnoj riječi Državna tužiteljka je u cjelosti ostala pri podnesenom optužnom predlogu i predložila da sud okrivljenog oglasi krivim i osudi po zakonu.

Svjedok - oštećeni M. S. u završnoj riječi je istakao da se pridružuje krivičnom gonjenju protiv okrivljenog i ne ističe imovinsko-pravni zahtjev.

Okrivljeni S. G. na zapisniku ODT Pljevlja je istakao da je dana 06.07.2019. godine negdje u večernjim časovima kod Hotela "T." upravljao svojim PMV u saobraćaju i zaustavio ga je policajac M. S. koji je vršio rednovnu kontrolu. S obzirom da je bio pod uticajem alkohola alkotestiran je od strane M. i alko test je pokazao da je vozio pod uticajem alkohola i da ima 1,14 promila alkohola u krvi. Uredno je potpisao zapisnik i nije imao nikakvog konflikta sa oštećenim, niti mu je prijetio niti se svadjao sa njim niti ga je napadao već je postupio kako mu je oštećeni rekao. Te večeri je priveden u stanicu policije radi triježnjenja pa je nakon toga protiv njega podnijeta prekršajna prijava.

Dana 10.07.2019. godine negdje u jutranjim časovima otišao je u Dom zdravlja Pljevlja jer je prethodno zakazao pregled kod izabrane doktorke M. D. Kada je ušao u ambulantu u kojoj radi medicinska sestra da preda knjižicu na zakazani pregled u ambulanti je zatekao medicinsku sestru D. M. koja je bila na svom radnom mjestu, a pored nje na stolici je sjedio Krstonijević Slavko. Inače K. S. kao policajca poznaje odavno, nekada je radio sa njegovim bratom i nikad sa njim nije imao nikakvih problema niti su dolazili u bilo kakve konflikte. Čim je ušao u ambulantu pozdravio se sa medicinskom sestrom i Slavkom i u šali je S. rekao "Sale što si se to oznojio, to nešto ne valja" misleći na zdravlje. Krstonijević ga je pitao zbog čega je došao pa mu je on odgovorio da mu je oštećeni M. S. uzeo vozačku dozvolu nije bio na poslu i mora da opravda neradne dane. Nakon toga S. ga je pitao "koliko si naduvao" pa mu je on odgovorio 1,14 promila. Tada mu je S. rekao "e bogami ćeš sada mangupe platiti" misleći na kaznu. On je S. odgvorion "platiću nego šta ću, platiće te i vi za svakoga je zakon isti" pri čemu je mislio a će i oni platiti kaznu, ako im se desi prekršaj u saobraćaju, a dalje je rekao "platiću kada sam goveče dozvoljavam sebi ove gluposti, a od vozačke dozvole mi hljeb zavisi". Nikakvog razgovora nije više bilo izmedju njega i K. jer je on ušao kod doktorke na pregled, a kada je završio sa pregledom nakon desetak minuta K. je već bio izašao iz ambulante. Nije tačno da je u prostorijama Doma zdravlja prijetio policijskom službeniku M. S. preko policijaca K. S. niti je tačno da se Krstonijeviću prijetećim riječima obratiod a će sresti M. u civilu kada skine uniformu i nisu tačni navodi koji su natpisani u krivičnoj prijavi. Razgovor izmedju njega i Slavka vodio se pred medicinskom sestrom D. M. koja je mogla čuti sve šta su on i K. razgovarali. Dalje ističe da nije imao nikakvog razloga da prijeti M. Tačno je da ga je M. zaustavio prilikom kontrole i postupio je po njegovom naredjenu nikada se sa M. nije svadjao i uvijek su bili u korektnim odnosima, a njihove supruge se druže na poslu. Da ga neko pita u kog policajca najviše ima povjerenja i kom policajcu bi ispričao nešto u povjerenju to bio policajac M. Prije ovog dogadjaja je zajedno sa M. bio na jednoj svadbi u Beranama, i još jednom napominje da nije imao nikakvog razloga da mu prijeti. Nakon toga negdje u naselju Kupusište zaustavio ga je policajac M. izvršio kontrolu, a tada je već bila podnijeta predmetna krivična prijava, pa je tada pitao M. da li ga je ikada mrko pogledao pa mu je M. odgovorio da mu je u medjuvremenu S. K. prenio razgovor iz bolnice i da su mu šefovi rekli da ide u proceduru i da je protiv njega podnijeta krivična prijava i rekao je da ako je istina to što mu je K. prenio da on to kod njega nije zaslužio. Rekao je M. da kada se postupak završi da će sjesti zajedno da popričaju u kafanu da im se dušmani ne smiju. Još jedanput napominje da nikakve riječi prijetnje nije uputio M. ni posredno ni neposredno. Sav razgovor je bio pred svjedokinjom D. M. koja može potvrditi ove navode i misli da je mogla da čuje čitav razgovor izmedju njega i K. Nezna razlog zbog čega je Krstonijević prenio M. da sam mu prijetio kada to nije tačno. Posebno ističe da je sa M. i dalje u dobrim odnosima pozdravljaju se i javljaju se jedan drugome na ulici.

Na glavnom pretresu je istakao da nikada u životu do sada sa K. S. nije imao nikakvih razmirica već su uvijek bili u korektnim odnosima, poznavali su se odavno tako da još jednom ponavlja kao u svojoj odbrani na zapisniku ODT Pljevlja da je čak sa njegovim bratom radio 10 godina u istoj firmi. Okrivljeni dalje dodaje da bi jedino možda bio razlog taj što je okrivljeni kum sa izvjesnim J. G. sa kojim se trenutno K. S. sudi jer je J. G. okrivljeni u tom postupku, a ne nalazi se u Pljevljima i ističe da je ovo njegov prvi komenta vezan za ovaj dogadjaj i ističe da je svog kuma J. G. savjetovao da se ne poznaša kako se ponašao i zna da je bio u pritovoru pa ga je savjetovao da se smiri i da nije agresivan i da nekonzumira alkohol. Takodje, je na pretresu istakao da je možda pomenuo službenu uniformu oštećenog M. S., ali je svakako ako je to pomenuo mislio je na to da službeno lice kada skine uniformu ono je kao i svaki drugi gradjanin da podliježe svih zakonima i da nema nikakvih privilegija što se tiče ponašanja u saobraćaju jer je samo mislio na saobraćaj.

U završnoj riječi branilac okrivljenog je istakao da tokom postupka nije na pouzdan način utvrdjeno da je okrivljeni izvršio krivično djelo koje mu je stavljeno na teret jer posebno ističe da se svjedoku K. S. nemože sa sigurnošću vjerovati jer se često dešava da svjedoči u tužilaštvu, a takodje njegove tvrdnje nije potvrdila ni svjedokinja D. M. koja je bila prisutna u istoj ordinaciji. Ja kraju je predloćio da sud u nedostatku dokaza okrivljenog oslobodi od krivične odgovornosti.

U dokaznom postupku sud je saslušao svjedoka - oštećenog M. ., kao i svjedoke K..i D. M. i pročitao izvještaj iz KE za okrivljenog izdat od strane Ministarstva pravde Podgorica br. KE 168/19.

Kod ovakvog činjeničnog stanja na osnovu svih izvedenih dokaza sud je utvrdio da izvedeni dokazi na glavnom pretresu ne pružaju dovoljno činjeničnog osnova za utvrdjivanje krivice okrivljenog pa ga je sud na primjenomn člana 373 st. 1 tačka 2 ZKP CG i oslobodio od optužbe.

Naime, svjedok - oštećeni M. S. je na zapisniku ODT Pljevlja istakao da je zaposlen u UP PJ Pljevlja kao saobraćajni policajac te da je dana 06.07.2019. godine dok je obavljao svoje redovne poslove kontrola i regulisane saobraćaja negdije oko
20,40 časov a ul. Velimira Jakića u Pljevljima kod Uprave R. u. Pljevlja zaustavio PMV kojim je upravljao okrivljeni S. G. Primijetio je da je okrivljeni pod uticajem alkohola zbog čega ga je alko testirao i utvrdio da u urganizmu posejeduje 1,14 promila alkohola u krvi. Pozvao je kolege iz interventne jednice da dodju i privedu okrivljenog u stanicu policija radi daljih preduzimanja službenih radnji. Tada je okrivljeni počeo da viče da galami pitajući ga zbog čega mu zove intervetnu jednicu govoreći da ga nije strah, a on mu je odgovorio da obavlja svoj službeni posao, da ga nemože na motociklju privoditi u stanicu policije već da to trebaju da urade njegovi kolege iz intervetne jednice. Okrivljeni je na licu mjesta potpisao zapisnik o alko testiranju nakon čega je priveden u stanicu policije od strane kolega iz intervetne jednice. Toga dana dok je obavljao svoju službenu dužnost okrivljeni mu nije prijetio niti ga je vrijedja, niti prijetio niti ga je napada niti mu je bilo šta ružno rekao.

Dana 16.07.2019. godien na Pljevaljskom portalu na društvenoj mreže "Facebook" profila A. S. sina okirivljenog okrivljeni je prikazao fotografiju i reg. oznake njegovog PMV komentarišući kako je on kao policajac zadužen za kontrlu saobraćaja parkirao svoje vozilo. Dana 16.07.2019. godine u CB Pljevlja sreo je svog kolegu K. . koji mu je tom prilikom ispričao da je prije par dana u M. centru u Pljevljima sreo okrivljenog da je razgovarao sa njim i da mu je tom prilikom u toku razgovora okrivljeni pomenuo oštećenog govreći "srešću ja njega u civilu, jebaću mu majku, skinuće on uniformu, vidjeće on mene". Nakon čega ga je kolega K. upitao zbog čega mu prijeti, a okrivljeni je K. rekao da i njemu prijet emnogi gradjani i da bi oni kao policajci trebali da povedu računa o tome šta rade. Tom prilikom mu je Krstonijević prenio da je okrivljeni pominjao da ga je prethodnih dana dok je u alkoholisanom stanju upravljao vzilom, zaustavljao i da ga je privodio u stanicu policije. Njemu je kolega Krstonijevićš prenio riječi koje mu je preko njega posredno okrivljeni uputio i od tih riječi je osjetio strah za svoj život i za život svoje porodice, a ovo iz razloga što je okrivljeni S. i ranije prijetio njegovim kolegama i fizički ih napadao i zna da je privodjen više puta zbog učestvovanja u tuči, a takodje ima i vatreno oružje pod dozvole. Da je bilo kakve riječi okrivljeni uputio njemu dana 06.07.2019. godine kada ga je kontrolisao u toku saobraćaja, drugačije bi njegove riječi shvatio jer je te večeri osumnjičeni bio pod uticajem alkohola. Još jedanput napominje da je te večri okrivljeni galamio i vikao, ali nije oštećenog vrijedjao niti mu je prijetio niti ga napadao. S obzirom da je naikon par dana okrivljeni nastavio da pominje oštećenog da ga prati da fotografiše njegovo vozilo i da mu prijete preko kolege Krstonijevića on je prijao okrivljenog zbog riječi koje mu je uputio i osjetio se ugroženim i osjetio je strah za život i život svoje porodice, jer svoj posao radi pošteno i profesionalno i nema razloga da mu bilo ko prijeti, a okrivljeni je mogao ako je imaolo primjedbi za njegovo postupanje da reaguje kod njegovog predpostavljenog. Posebno je napomenuo da je njemu kolega to ispričao nakon desetak dana od dogadjaja jer se tih dana nisu vidjali na poslu, a imali su posla mnogo i radili u smjenama.

Na glavnom pretresu je posebno istakao da se u medjuvremenu u periodu od kada je okrivljenom oduzeo vozačku dozvolu pa dok je saznao za prijetnje od strane okrivljenog jedanput sredo sa okrivljenim i to na stadionu u Pljevljima gdje je doveo djecu na trening, a misli da je to isto radio i okrivljeni. Sa okrivljenim se nije pozdravio niti je izmedju njih dvojice bilo kakve priče.

Sud je djelimično prihvatio iskaz svjedoka - oštećenog jer je svjedok oštećeni uglavnom ponovio ono što mu je rekao njegov kolega K. S., medjutim njihovi iskazi se u bitnome razlikuju, pa je iz tog razloga sud samo djelimično prihvatio iskaz oštećenog.

Svjedok K. S. na zapisniku ODT Pljevlja istakao da je zaposlen u UP CB Pljevlja na poslovima policijca u intervetnoj patroli pa je dana 10.07.2019. godine negdje oko 08,00 časova dok je bio na odmoru nalazio u Domu zdravlja Pljevlja gdje je čekao da ga na pregled primi njegova izabrana doktorka M. D. Kada je došao u Dom zdravlja ubrzo je ispred pomenute amubulante došao i okrivljeni S. G. koga poznaje od ranije i sa njim se pozdravlja na ulici. Kada se pitao sa njim okrivljeni je odmah pomenuo kolegu policajca M. S. govoreći "jebaću mu majku, pička jedna, srešću ja njega u civilu u gradu, vidjeće kada skine uniformu". Rekao je okrivljenom da ne priča ovako o njegovom kolegi i da mu ne prijeti i da nema razloga. Okrivljeni mu je rekao da ga je prije nekoliko dana oštećeni M. . zatvorio zbog toga što ga je u kontroli saobraćaja zatekao u alkoholisanom stanju. Rekao je okrivljenom da to nije razlog zbog koga bi on prijetio oštećenom jer oštećeni radi svoj posao kao i svi oni nakon čega je okrivljeni nastavio da govori "jebaću ja njemu majku dok se sretnemo u civilu, skinuće on uniformu, čuće se za ovo, platiće on meni, znam ja šta on radi, a šta vi gore radite". Tada je rekao okrivljenom da nema razloga da tako priča i da prijeti našta je okrivljeni rekao "nema veze što ja njemu prijeti, možda neko prijeti i tebi". On je okrivljenom rekao da ta prijetnja može biti samo od nekog takvog kao što je on. U tom momentu je došla dr. M. i on je ušao u ambulantu radi pregleda, a par dana nakon ovog dogadjaja kada je počeo da radi, a misli da je to bilo 15.07.2019. godine u večernjim časovima u ul. Narodne Revolucije kod Debele česme sreo je oštećenog koji je obavljao poslove regulisanje saobraćaja na motociklu pa je oštećenom prenio razgovor koji se odvijao izmedju njega i okrivljenog u Domu zdravlja i prenio mu je sve riječi koje mu je preko njega uputio okrivljeni i rekao mu je da se čuva jer oštećeni radi sam u patroli kao policajac na motoru. Ove riječi je prenio oštećenom iz razloga što zna kakav je okrivljeni te da je napadao i da je sklon da napada policijeske službenike.

Na glavnom pretresu je istakao da se sav dogadja desio u Ambulanti gdje sjedi medicinska sestra, a ne u hodniku i da je čitav razgovor izmedju njega i okrivljenog mogla da čuje medicinska sestra D. M. Dalje je istakao da apsolutno nije imao nijedan jedini razlog da ne govori isitnu već je ispričao sve kako je to bilo u toj ambulanti. Takodje, na glavnom pretresu ističe da je okrivljeni i njemu rekao "povedi računa možda neko prijeti i tebi", ali ističe da on tu prijetnju koju mu je izrekao okrivljeni nije shvatio kao neku opasnu prijetnju. Dalje, dodaje da odmah nije obavijestio CB Pljevlja - svoje pretpostavljene o ovim prijetnjama jer ove prijetnje čuje češće, a možda će ih sada čuti isto i kada izadje ispred zgrade Suda.

Sud je odbacio iskaz ovog svjedoka koji je po mišljenju suda neobjektivno svjedočio odnosno dosta riječi je dodao, a njegov iskaz se dijeametralno razlikuje sa odbranom okrivljenog, a posebno sa iskazom svjedokinje D. M. čiji je iskaz sud u cjelosti prihvatio.

Svjedokinja D. M. je na zapisniku ODT Pljevlja istakla da je zaposlena u Domu zdravlja kao medicinska sestra kod izabranog ljekara D. M. Dana 10.07.2019. godine radila je prvu smjenu i u ambulantu kod nje je ušao K. S. i sjeo pored nje. Čekao je doktorku da dodje radi zakazanog pregleda. Nedugo zatim u ambulantu je ušao okrivljeni S. G. oko 08,00 časova. Kada je pitala okrivljenog zbog čega je došao pojavila se doktorka. Okrivljeni joj je rekao da mu je vozačku dozvolu uzeo policijski službenik M. S. te da mu treba bolovanje zbog posla i da mu doktorka to opravda. Rekao je da je popio 3 piva tu noć. Takodje, je rekao "ja sam sad platio, skinuće i on uniformu, platiće negdje ili nekad". Dalje ističe da ona nezna sa kakvom namjerom je to izjavio okrivljeni. Svjedok K. je rekao okrivljenom "kako to dolaziš neobrijan kod ljekarke", ona je to razumila to kao šalu i ne sjeća se šta mu je tom prilikom odgovorio okrivljeni. Koliko ona zna nikakve priče više nije bilo. Odmah posle ovoga K. je ušao kod doktorke, a okrivljeni je ostao kod nje u ambulanti da sjedi i čeka da dodje na red. Kada je K. završio sa pregledom, okrivljeni je ušao kod doktorke, a sjeća se da mu je okrivljeni tada rekao "šta si se to oznojio". Dalje ističe da zna samo da je K. bilo neprijatno zbog tih riječi kako je već navela. Okrivljenije pri prvom susretu pomenuo S. M., a kasnije ga nije pominjao. Okrivljeni je ušao na pregled kod ljekarke, K. je otišao, a ona je izašla u čekaonicu da provjeri da li ima još pacijenata koji čekaju i u čekaonici su bila dva pacijenta, ali je K. već otišao. Posebno ističe da je čula da je okrivljeni rekao za M. S. "skinuće i on uniformu, platiće negdje ili nekad, ja sam sad platio, platiće i on". Dalje ističe da ona nezna da li je bilo riječi o prijetnji ili se to odnosilo na kaznu koju je okrivljeni morao da plati zbog oduzete vozačke dozvole. Nikakvih uvreda nije bilo i ona ih nije čula, ništa drugo nije čula već je sve ispričala što se desilo.

Na glavnom pretresu je istakla da joj je poznato da su sva trojica i okrivljeni i svjedoci registrovani pacijenti u njihovoj ambulanti i da ih samo zna kao pacijente i ništa više, a posebno dodaje da kada su se na vratima mimoišli okrivljeni i K. u hodniku dalje nisu komentarisali jer je okrivljeni ostao kod nje u ambulati radi pregleda kod doktorke. Takodje, ističe da su se okrivljeni i svjedok K. S. sreli i rastali kod njenog stola, a da nije čula da je okrivljeni rekao "da će jebati majku S. M. kada se sretnu". Takodje, dodaje da njoj zbog prirode posla koji obavlja često zvoni telefon radi zakazivanja pregleda i odredjivanja odnosno pisanja terapije pa moguće da iz tog razloga to sve nije čula jer je često razgovarala na telefon.

Sud je u cjelosti prihvatio iskaz ove svjedokinje koji je dala na zapisnik ODT Pljevlja, medjutim sud je stekao utisak da je na glavnom pretresu svjedokinja najvjerovatnije htjela da izbjegne neka direktna pitanja ističući da joj je često zvonio telefon i da je razgovarala sa istim i da nije sve čula, medjutim okrivljeni je prigovorio ističući da nije tačno da je za to vrijeme svjedokinji zvonio telefon i da je na isti razgovarala. Iskazom ove svjedokinje koja je po mišljenju suda jedini nepristrasni svjedok koja nije imala ama baš nikakv razlog da ne govori istinu, devalviran je iskaz posebno svjedoka K. S. koji je po mišljenju suda bio apsolutno pristrasan i koji je svom kolegi M. S. ispričao i nešto drugo što se nije dešaalo u ambulanti - što okrivljeni nije rekao. Riječi koje je navodi svjedok K. S., a da je iste izgovorio okrivljeni, ova svjedokinja bi sigurno čula sve ili djelimično, medjutim ista je po mišljenju suda apsolutno govorila istinu i njenim svjedočenjem je u cjelosti devalviran iskaz svjedoka K. S. jer ova svjedokinja nije imala nikakav razlog niti da prećuti nešto što je čula niti da kaže nešto što nije čula. Svjedok K. je imao razloga za to jer je kolega sa M. i vjerovatno je imao nešto protiv okrivljenog pa je predmetnu priču plasirao u cilju dobijanja nekakvih poena kod oštećenog.

Iz izvještaja iz KE za okrivljenog sud je utvrdio da okrivljeni ranije nije osudjivan.

Kod ovakvog činjeničnog stanja sud je utvrdio da izvedeni dokazi ne pružaju dovoljno činjeničnog osnova za utvrdjivanje krivice okrivljenog pa je sud okrivljenog primjenom člana 373 st. 1 tačka 2 ZKP CG okrivljenog i oslobodio od optužbe. Pri tome sud posebno ističe da je apsolutno povjerovao iskazu svjedokinje D. M. koja je u svom iskazu rekla da je okrivljeni svjedoku K. doslovno rekao "ja sam sad platio, skinuće i on uniformu, platiće negdje ili nekad". Opšte poznato je da prijetnje ne mogu biti date pod uslovom već direktno. To što je okrivljeni rekao "skinuće i on uniformu" to se moglo odnositi na buduće vrijeme kada oštećeni ode u penziju jer je normalno da tada neće nositi uniformu kao i riječi da će platiti negdje ili nekada. Sve je to izrečeno pod uslovom da će se nekada desiti ili se možda neće ni desiti. Sud je mišljenja da ovim iskazom ove svjedokinje svjedok K. nije mogao nikako shvatiti da je okrivljeni izrekao prijetnje prema oštećenom. Tome treba posebno dodati i činjenicu da je oštećeni M. S. na glavnom pretresu isakao da se u medjuvremenu od oduzimanja vozačke dozvole pa do saznanja od K. da mu je navodno okrivljeni izgovarao prijeteće riječi, sreo na stadionu u Pljevljima sa okrivljenim gdje su oba bili sa djecom i u tom slučaju okrivljeni nije preduzimao prema ošećenom nikakve radnje smislu ostvarivanja svojih prijetnji. To je razlog da oštećeni ne shvati izlaganje svjedoka K. kao ozbiljnu prijetnju jer se u medjuvremenu sreo sa okrivjenim i okrivljeni prema njemu ništa loše nije preduzeo. Iz tog razloga sud je mišljenja da oštećeni sve ovo nije mogao ni shvatiti kao ozbiljnu prijetnju, jer je sve to što je okrivljeni izgovorio prema oštećenom toliko neizvjesno kad će se desiti i da li će se uopšte i desiti i da li se skidanje uniforme odnosi na penzionisanje oštećenog ili neki drugi period. Međutim čim okrivljeni nije preduzeo nista protiv oštećenog kada je oštećeni bio bez uniforme na stadionu, to je očigledno da okrivljeni nije ni mislio da ostvari svoje prijetnje prema oštećenom, već je to izgovorio u afektu, ili samo da bi tek nešto rekao. Sud je na kraju zaključio da nema dokaza da je okrivljeni oštećenom ozbiljno zaprijetio, pa ga je u nedostatku dokaza i oslobodio od optužbe.

U smislu člana 230 st. 1 ZKP CG sud je odlučio da troškovi krivičnog postupka paaju na teret budžeta RCG.

Sa iznijetih razloga odlučeno je kao u izreci presude.

OSNOVNI SUD U PLJEVLJIMA

dana 12.09.2019. godine
Zapisničar,S u d i j a,
Đondović MilenkaBranko Pejović
PRAVNA POUKA: protiv ove presude dozvoljena je žalba u roku od 8 dana po prijemu
iste Višem sudu u Bijelom Polju, a preko ovog suda.