K.br. 130/20
U IME CRNE GORE
VIŠI SUD U PODGORICI, kao prvostepeni krivični, sudija Kovačević Vesna, uz učešće Hasanović Anise kao zapisničara, u predmetu protiv optuženog Kovačević Igora, koga brani Milonjić Božo, advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, nakon donesenog rješenja o usvajanju sporazuma o priznanju krivice, dana 23.11.2020. godine, donio je dana 27.11.2020. godine
P R E S U D U
Optuženi:

Kovačević Igor, JMB 1809985223006, od oca Čedomira i majke Dajane, rođene Hajduković, rođen 18.09.1985. godine u Baru, stalno nastanjenog u Ulcinju -Kodre bb, oženjen, otac jednog maloljetnog djeteta, završio srednju medicinsku školu, nezaposlen, lošeg imovnog stanja,osuđivan presudom Osnovnog suda u Ulcinju K.br. 204/08 od 01.09.2010.godine, zbog krivičnog djela teško djelo protiv opšte sigurnosti i krivično djelo izazvanje opšte sigurnosti iz čl. 338 st.1 u vezi čl. 327 st. 2 KZCG i izrečena mu uslovna osuda u trajanju od 1 godine uslovno na 2 godine.

KRIV JE
Zato što je:

Dana 31.07.2020. godine, od Ulcinja do Nikšića, neovlašćeno radi prodaje prenosio opojnu drogu marihuanu - supstancu proglašena za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (''Sl.list CG'' br. 41/18 od 26.06.2018.godine) iako je bio svjestan da postupa neovlašćeno i protivpravno, pa je to i htio, na način što je vozilom marke ''Fiat Ducato Maci 2,3 JTD'', reg. oznaka UL AU 450 prenosio 20 PVC pakovanja opojne droge marihuana, neto mase 21.440,00 grama, od Ulcinja do Nikšića na kom putu je zaustavljen od strane OSL UP u Podgorici, a koja opojna droga je bila namijenja daljoj neovlašćenoj prodaji.

čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Pa sud optuženog primjenom citiranih zakonskih odredbi, te odredbi čl. 4 st. 2, čl. 5 čl.13, čl.15, čl. 32, čl. 33, čl.36, čl.42, čl. 45 st .1 tč. 3 i čl. 46 st. 1 tč. 3 Krivičnog zakonika Crne Gore, te odredbi čl. 226, čl. 229, čl. 303 Zakonika o krivičnom postupku
O S U Đ U J E
Na kaznu zatvora u trajanju od 1 (jedna) godina i 2 (dva) mjeseca, koju kaznu je optuženi dužan izdržati po pravosnažnosti presude.

Na osnovu čl. 75 st.1 u vezi čl. 300 st. 7 Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana ukupne neto mase 21.440 grama, koja se ima uništiti nakon pravosnažnosti presude kao predmet upotrijebljen za izvršenje krivičnog djela jer se radi o predmetu za koje zakon predviđa obavezno oduzimanje.

OBAVEZUJE SE optuženi da na ime troškova krivičnog postupka plati iznos od 50,00 eura na ime paušala Višem državnom tužilaštvu u Podgorici, na račun Vrhovnog državnog tužilaštva broj 832-11-87-31 i Višem sudu u Podgorici iznos od 50,00 eura, takođe na ime paušal, u roku od 15 dana od dana pravosnažnosti presude donijete na osnovu sporazuma o priznanju krivice
O b r a z l o ž e nj e
Optužnicom Višeg Državnog tužilaštva u Podgorici Kt.br. 142/20 od 09.09.2020. godine, optuženom Kovačević Igoru, stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Dana 23.11.2020. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o saslušanju optuženog.

Iz sadržine zapisnika o pregovoranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženom Kovačević Igoru za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, stavljeno mu na teret optužnicom VDT u Podgorici Kt.br. 142/20 od 09.09.2020. godine utvrdi kazna zatvora u trajanju od 1 (jedna) godina i 2 (dva) mjeseca, koju kaznu je optuženi dužan izdržati po pravosnažnosti presude te da mu se izrekne i mjera bezbjednosti oduzimanje predmeta i to opojne droge marihuana u ukupnoj količini od 21.440 grama, koja se ima uništiti po pravosnažnosti presude donijete na osnovu sporazuma o priznanju krivice kao predmeta izvršenja krivičnog djela, kao i da se optuženi obaveže i na plaćanje troškova krivičnog postupka i to iznos od 50,00 eura na ime paušala, na račun Vrhovnog državnog tužilaštva broj 832-1187-31, kao i iznos od 50,00 eura na ime sudskog paušala Višem sudu u Podgorici, u roku od 15 dana od dana pravosnažnosti presude.

Iz sadržine dokaza koji se nalaze u spisima predmeta i koji su predloženi optužnicom i to: zapisnik o pretresanju prevoznog sredstva, putnika, prtljaga i drugih pokretnih stvari UP Sektor za borbu protiv organizovanog kriminala i korupcije Odsijek za borbu protiv krijumčarenja droge broj 890/20 od 31.07.2020. godine, potvrda o privremeno oduzetim predmetima UP Sektor za borbu protiv organizovanog kriminala i korupcije Odsijek za borbu protiv krijumčarenja droge broj 890/20 od 31.07.2020.godine (2komada) izdata na ime Kovačević Igora, potvrda o privremeno oduzetim predmetima UP Sektor za borbu protiv organizovanog kriminala i korupcije Odsijek za borbu protiv krijumčarenja droge broj 890/20 od 31.07.2020.godine (2komada) izdata na ime Mićković Alekse, Izvještaj Forenzičkog centra Danilovgrad o hemijskom vještačenju broj 2140/20 od 26.08.2020. godine sa fotodokumentacijom, Izvještaj Forenzičkog centra Danilovgrad o DNK vještačenju broj 2139/20 od 28. 08. 2020. godine sa fotodokumentacijom, uvjerenje Ministarstva pravde broj 05/2-041-9268/20 od 14.08.2020. godine i fotodokumentacija UP CB Podgorica broj 17/03-4-1283/1298 od 31.07.2020. godine, sud zaključuje da je državni tužilac pružio dovoljno dokaza o krivici optuženog Kovačević Igora, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore na način, u vrijeme i na mjestu kako je to opisano izrekom ove presude, pa je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Naime, sud je od olakšavajućih okolnosti na strani optuženog cijenio činjenicu da je okrivljeni u cjelosti priznao izvršenje krivičnog djela a time doprinio ekonomičnosti postupka, porodičnost odnosno da je otac jednog maloljetnog djeteta dok je od otežavajućih okolnosti sud cijenio njegovu raniju osuđivanost, s tim da su olakšavajuće okolnosti cijenjene kao naročito olakšavajuće, na osnovu kojih je bilo mjesta ublažavanju kazne zakonom propisane za predmetno krivično djelo u smislu čl. 45. st. 1 tač. 3 i 46. st. 1 tač. 3 Krivičnog zakonika Crne Gore, tako da je po ocjeni ovog suda kazna zatvora u trajanju od 1 (jedna) godina i 2 (dva) mjeseca, srazmjerna stepenu krivice optuženog i težini počinjenog krivičnog djela i da predstavlja onu mjeru, koja je neophodno potrebna za postizanje svrhe kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75.st.1 u vezi čl. 300. st. 7. Krivičnog zakonika Crne Gore, Sud je optuženom izrekao i mjeru bezbjednosti oduzimanje predmeta opojna droga marihuane ukupne neto mase 21.440 grama, koja se ima uništiti nakon pravosnažnosti presude kao predmet upotrijebljen za izvršenje krivičnog djela jer se radi o predmetu za koje zakon predviđa obavezno oduzimanje.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka i to iznos od 50,00 eura na ime paušala, na račun Vrhovnog državnog tužilaštva broj 832-1187-31, kao i iznos od 50,00 eura na ime sudskog paušala Višem sudu u Podgorici, u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 27.11.2020. godine
Zapisničar SUDIJA
Hasanović Anisa, s.r. Kovačević Vesna, s.r.

PRAVNA POUKA:

Protiv ove presude je dozvoljena žalba samo ako presuda nije u skladu sa zaključenim sporazumom.

Za tačnost otpravka
Tvrdi i ovjerava
__________________