K. br. 684/17
U IME CRNE GORE
Osnovni sud u Podgorici, sudija pojedinac Rade Ćetković, uz učešće zapisničarke Edine Kraje, u krivičnom postupku protiv okrivljenog R. R., zbog krivičnog djela građenje objekta bez građevinske dozvole iz čl. 326a Krivičnog zakonika Crne Gore, nakon javnog glavnog pretresa održanog 13.12.2017. godine, u prisustvu državne tužiteljke A. N.ć i okrivljenog, izrekao je i istog dana objavio,
P R E S U D U
Okrivljeni: R. R., JMB ............., od oca P. i majke Z., rođene V., rođen .. ..19.. godine u M., sa prebivalištem u M. - G. P., državljanin Crne Gore, razumije crnogorski jezik, koji je i njegov jezik, nezaposlen, oženjen, otac dvoje djece, pismen, završio srednju školu, lošeg imovnog stanja, neosuđivan, protiv kojeg se ne vodi postupak za drugo krivično djelo.

Kriv je

Što je:

U avgustu 2016. godine, u P., u naselju D., na katastarskoj parceli broj 2809/6 katastarska opština D., svjestan svoga djela čije je izvršenje htio i svjestan da je njegovo djelo zabranjeno, protivno propisima o izgradnji objekata, planiranju i uređenju prostora, gradio objekat bez prethodno pribavljene građevinske dozvole, na način što je, protivno odredbi čl. 69 Zakona o uređenju prostora i izgradnji objekata, vršio građenje objekta dimenzija u osnovi cca 10 x 5 m i to tako što je izbetonirao AB ploču suterena, te ozidao zidove visine do osam redova blok opekom, bez prethodno pribavljene građevinske dozvole,
- čime je izvršio krivično djelo građenje objekta bez građevinske dozvole iz čl. 326a st. 1 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 45 st. 1 tač. 3, čl. 46 st. 1 tač. 5, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.

Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom Osnovnog državnog tužilaštva Podgorica Kt. br. 1018/17 od 19.10.2017. godine okrivljenom R. R. stavljeno je na teret izvršenje krivičnog djela građenje objekta bez građevinske dozvole iz čl. 326a Krivičnog zakonika Crne Gore. Državna tužiteljka je na glavnom pretresu izmijenila činjenični opis dispozitiva optužnog predloga na način kako je to predstavljeno u izreci presude, i u završnoj riječi predložila sudu da okrivljenog oglasi krivim i osudi po zakonu.

Okrivljeni R. R. je u odbrani datoj u prethodnom postupku i na glavnom pretresu priznao izvršenje krivičnog djela koje mu se stavlja na teret i krivicu, saglasno u bitnom navodeći da je tokom avgusta 2016. godine na placu koji je kupio u P., na S. Z., a koji se nalazi na katastarskoj parceli broj 2809/6 katastarska opština Doljani započeo izgradnju objekta koji je u sutorenu osnove 10 x 5 m, nakon čega je počeo i da zida sprat iznad suterena. Za ove radove nije tražio građevinsku dozvolu, jer nije imao novca. U završnoj riječi je naveo da je djelo izvršio jer je bio prinuđen da svojoj djeci stvori krov nad glavom od neke male ušteđevine koju je prikupio, a više nije imao mogućnosti da im plaća stanarine. Objekat će legalizovati čim se za to steknu uslovi i platiće sve što bude neophodno. Izrazio je iskreno kajanje i zamolio sud da prema njemu ne bude previše strog.

Uzimajući u obzir potpuno i jasno priznanje okrivljenog, koje u toku postupka nije dovedeno u sumnju, i cijeneći ga kao dokaz, sud primjenom čl. 458 st. 2 Zakonika o krivičnom postupku nije izvodio druge dokaze, osim izvoda iz registra kaznenih evidencija Ministarstva pravde KE 1612/2017 od 02.11.2017. godine na ime okrivljenog, od koga zavisi vrsta i mjera krivične sankcije, pa je u postupku na nesumnjiv način utvrđeno da je okrivljeni u avgustu 2016. godine, u P., u naselju D., na katastarskoj parceli broj 2809/6 katastarska opština D., protivno propisima o izgradnji objekata, planiranju i uređenju prostora, gradio objekat bez prethodno pribavljene građevinske dozvole, na način što je, protivno odredbi čl. 69 Zakona o uređenju prostora i izgradnji objekata, vršio građenje objekta dimenzija u osnovi cca 10 x 5 m i to tako što je izbetonirao AB ploču suterena, te ozidao zidove visine do osam redova blok opekom, bez prethodno pribavljene građevinske dozvole.

Članom 69 Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije, a tokom postupka je utvrđeno da okrivljeni nije imao navedenu dozvolu.

Okrivljeni je postupajući na navedeni način bio svjestan svog djela i htio njegovo izvršenje, znajući da je za građenje objekta neophodno prethodno dobijanje građevinske dozvole, pa je preduzimajući radnju početka gradnje suterena objekta, protivno zakonskim propisima, bez građevinske dozvole, htio izvršenje djela, postupajući sa direktnim umišljajem, čime su se pored objektivnih stekli i subjektivni elementi bića krivičnog djela građenje objekta bez građevinske dozvole iz čl. 326a Krivičnog zakonika Crne Gore.

Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio pobude zbog kojih je izvršio krivično djelo, odnosno da je objekat počeo da gradi radi rješavanja stambenog pitanja svoje djece, njegov raniji život i s tim u vezi njegovu raniju neosuđivanost, koja je utvrđena iz izvoda iz registra kaznenih evidencija Ministarstva pravde KE 1612/2017 od 02.11.2017. godine, njegove lične i porodične prilike, odnosno da se radi o oženjenom čovjeku i ocu dvoje djece, koji je lošeg imovnog stanja i nezaposlen, njegovo držanje posle učinjenog krivičnog djela izraženo kroz prihvatanje odgovornosti i s tim u vezi jasno i potpuno priznanje izvršenja krivičnog djela, dok sud otežavajućih okolnosti na strani okrivljenog nije našao, pa je cijeneći prednje olakšavajuće okolnosti kao naročito olakšavajuće, shodno čl. 45 st. 1 tač. 3 i 46 st. 1 tač. 5 Krivičnog zakonika Crne Gore, okrivljenom ublažio kaznu ispod zakonom zaprijećenog minimuma, i utvrdio mu kaznu zatvora u trajanju od tri mjeseca, nalazeći pritom da okrivljenom nije nužno izreći kaznu, već mu je primjenom čl. 53 i čl. 54 Krivičnog zakonika Crne Gore, izrekao uslovnu osudu, nalazeći da će se ovom mjerom upozorenja uz rok provjeravanja od jedne godine u dovoljnoj mjeri uticati da okrivljeni ubuduće ne vrši krivična djela, te da će se na taj način u cjelosti ostvariti svrha izricanja uslovne osude iz čl. 52 st. 2 Krivičnog zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.

Kako je okrivljeni oglašen krivim, sud ga je obavezao da na ime troškova postupka plati iznos od 30,00 eura, a koji se odnosi na ime paušala kao dijela troškova krivičnog postupka, odmjerenog prema trajanju i složenosti postupka i imovnom stanju okrivljenog, shodno čl. 226 i čl. 229 Zakonika o krivičnom postupku.

Sa svega izloženog, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana 13.12.2017. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude dozvoljena je
žalba u roku od 8 dana od dana
prijema prepisa iste, Višem sudu
u Podgorici, a preko ovog suda.

ZTO. Edina Kraja