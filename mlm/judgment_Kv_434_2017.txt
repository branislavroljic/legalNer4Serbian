Kv.br.434/2017
U IME CRNE GORE
VIŠI SUD U PODGORICI, po predsjedniku suda Borisu Saviću, kao predsjedniku vanraspravnog vijeća, uz učešće savjetnice Ane Dragović, u krivičnom predmetu protiv optuženog S.A. zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore, po optužnici Višeg državnog tužilaštva u Podgorici Kt.br.4/17 od 16.05.2017.godine, koju je na ročištu povodom odlučivanja o sporazumu o priznanju krivice zastupao državni tužilac u Višem državnom tužilaštvu Maja Jovanović, nakon donošenja rješenja o usvajanju sporazuma o priznanju krivice dana 12.06.2017.godine, donio je
P R E S U D U
Optuženi S.A. JMB ..., od oca N. i majke F., rođene J., rođen ...godine u N., sa prebivalištem u N., ul. .., državljanin Crne Gore, elektromehaničar, nezaposlen, otac jednog maloljetnog djetata, pismen, završio srednju elektro školu, srednjeg imovnog stanja, osuđivan, u pritvoru od 31.01.2017.godine od 06,10 časova
KRIV JE
Zato što je:

U periodu od 10.02.2016.godine do 11.08.2016.godine, u Nikšiću, neovlašćeno prodavao opojnu drogu marihuanu – supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (“Sl.list CG” br.56/12 od 09.11.2012.godine), na način što je istu pakovao u manje zamotuljke i za neutvrđene novčane iznose prodavao i to dana 10.02.2016.godine T.M. prodao tri pvc pakovanja opojne droge marihuane u količini od 1,95 grama, dana 08.03.2016.godine T.M. 3 pvc pakovanja opojne droge marihuane u količini od 2,27 grama, dana 24.03.2016.godine V.I. jedno pvc pakovanje u količini od 0,71 gram, dana 25.04.2016.godine C.I. jedno pvc pakovanje u količini 0,91 gram i dana 11.08.2016.godine Đ.V. prodao jedno pvc pakovanje opojne droge marihuane u količini od 1,61 gram, pri čemu je okrivljeni bio svjestan svoga djela i htio je njegovo izvršenje,
- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore
Pa ga sud primjenom citiranih zakonskih odredbi, te odredbi te čl. 4, 32, 36, 42 i 51 KZ CG, i čl. 226, 229 i 374 Zakonika o krivičnom postupku,
OSUĐUJE
Na kaznu zatvora u trajanju od 2 (dvije) godine i 2 (dva) mjeseca, u koju kaznu se ima uračunati vrijeme provedeno u pritvoru počev od 31.01.2017.godine od 06,10 časova, pa nadalje.

Na osnovu člana 226 i 229 ZKP-a sud obavezuje optuženog da na ime paušala plati Višem državnom tužilaštvu u Podgorici iznos od 100,00 eura, na račun Vrhovnog državnog tužilaštva broj 832-1187-31, u roku od 15 dana od dana pravosnažnosti presude.

Na osnovu čl. 75. st. 1 i 300 st. 7 Krivičnog zakonika Crne Gore sud optuženom S.A. izriče:

MJERU BEZBJEDNOSTI – ODUZIMANJE PREDMETA
Od optuženog S.A. ima se oduzeti opojna droga marihuana ukupne količine 7,95 grama koja se nalazi u paketu na kojem stoji oznaka »875/17«, kao predmet izvršenja krivičnog djela, a koja droga se ima uništiti nakon pravosnažnosti presude i za koju zakon predviđa obavezno oduzimanje.

Protiv ove presude može se izjaviti žalba Apelacionom sudu Crne Gore u roku od 15 dana od dana prijema pismenog otpravka presude, samo u slučaju ako presuda nije u skladu sa zaključenim sporazumom između stranaka.

O b r a z l o ž e nj e
Optužnicom Višeg državnog tužilaštva u Podgorici Kt.br.4/17 od 16.05.2017.godine, optuženom S.A. je stavljeno na teret izvršenje krivičnog neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore.

Dana 25.05.2017.godine državni tužilac u Višem državnom tužilaštvu Maja Jovanović dostavila je ovom sudu zajedno sa predmetnom optužnicom i sporazum o priznanju krivice Kt.br.4/17 od 19.05.2017.godine, zapisnik o saslušanju okrivljenog i zapisnik o pregovaranju istog broja i datuma.

Na ročištu za razmatranje sporazuma, održanom dana 06.06.2017.godine, sud je pročitao dokaze predložene optužnicom, i to: zapisnik o pretresanju stana i drugih prostorija Uprave policije – SKP- Odsjeka za suzbijanje droge i krijumčarenja – Grupa za suzbijanje droge Nikšić Ku.br.24 od 31.01.2017.godine na ime S.A., potvrdu o privremeno oduzetim predmetima Uprave policije – SKP- Odsjeka za suzbijanje droge i krijumčarenja – Grupa za suzbijanje droge Nikšić Ku.br.24 od 31.01.2017.godine na ime S.A. izvještaj o hemijskom vještačenju Forenzičkog centra Danilovgrad broj 875/17 od 20.03.2017.godine, izvještaj o hemijskom vještačenju Forenzičkog centra Danilovgrad broj 875/1/17 od 15.03.2017.godine, izvještaj o hemijskom vještačenju Forenzičkog centra Danilovgrad broj 875/2/17 od 14.03.2017.godine, službenu zabilješku Odsjeka za borbu protiv droge- Grupa za suzbijanje droge Nikšić br.240/1-16-1/24 od 10.02.2016.godine, zapisnik o pretresanju lica Odsjeka za borbu protiv droge- Grupa za suzbijanje droge Nikšić br.240/16-1/10 od 10.02.2016.godine, dvije potvrde o privremeno oduzetim predmetima Odsjeka za borbu protiv droge- Grupa za suzbijanje droge Nikšić br.240/16-1/10 od 10.02.2016.godine, službenu zabilješku Odsjeka za borbu protiv droge- Grupa za suzbijanje droge Nikšić br.240/16-1/38 od 08.03.2016.godine, zapisnik o pretresanju lica Odsjeka za borbu protiv droge- Grupa za suzbijanje droge Nikšić br.240-1/16-15 od 08.03.2016.godine, dvije potvrde o privremeno oduzetim predmetima Odsjeka za borbu protiv droge- Grupa za suzbijanje droge Nikšić br. 240/16-1/15 od 08.03.2016.godine, službenu zabilješku Odsjeka za borbu protiv droge- Grupa za suzbijanje droge Nikšić br. 240/16-1/44 od 24.03.2016.godine, potvrdu o privremeno oduzetim predmetima Odsjeka za borbu protiv droge- Grupa za suzbijanje droge Nikšić br.240-1/16-32 od 24.03.2016.godine, službenu zabilješku Odsjeka za borbu protiv droge- Grupa za suzbijanje droge Nikšić br.240/16-1/100 od 25.04.2016.godine, zapisnik o pretresanju lica Odsjeka za borbu protiv droge- Grupa za suzbijanje droge Nikšić br. 240/16-1/72 od 25.04.2016.godine, dvije potvrde o privremeno oduzetim predmetima Odsjeka za borbu protiv droge- Grupa za suzbijanje droge Nikšić br. 240/16-1/72 od 25.04.2016.godine, službenu zabilješku Odsjeka za borbu protiv droge- Grupa za suzbijanje droge Nikšić br. 240/16-1/215 od 11.08.2016.godine, dvije potvrde o privremeno oduzetim predmetima Odsjeka za borbu protiv droge- Grupa za suzbijanje droge Nikšić od 11.08.2016.godine, izvršio uvid u fotodokumentaciju koja čini sastavni dio izvještaja o hemijskom vještačenju Forenzičkog centra Danilovgrad br. 876/1/17 od 15.03.2017.godine i 876/17 od 20.03.2017.godine, te u konačni izvještaj Uprave policije dobijen sprovođenjem mjera tajnog nadzora, pročitao sporazum o priznanju krivice Kt.br.4/17 od 19.05.2017.godine, zapisnik o saslušanju okrivljenog i zapisnik o pregovaranju istog broja i datuma.

Iz sadržine izvedenih dokaza na koje optuženi i njegov branilac nijesu imali nikakvih primjedbi, sud je zaključio da je državni tužilac pružio dovoljno dokaza o krivici optuženog S.A., te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore, na način, vrijeme i mjesto kako je to bliže opisano u izreci presude, a nakon što je u svemu prihvatio sporazum o priznanju krivice.

Prilikom odlučivanja o izboru vrste krivične sankcije i njene visine, a shodno čl.42 stav 1 KZ-a, koja je utvrđena za optuženog u skladu sa sporazumom o priznanju krivice zaključenom između stranaka, sud je našao da je predlog stranaka u vezi sa izrečenom krivičnom sankcijom - kaznom zatvora u trajanju od 2 (dvije) godine i 2 (dva) mjeseca prihvatljiv i u skladu sa interesima pravičnosti a sankcija odgovara svrsi izricanja krivičnih sankcija. Naime, od olakšavajućih okolnosti sud je cijenio činjenicu da je optuženi relativno mlad, da je otac jednog maloljetnog djeteta koje je po zakonu dužan da izdržava, te količinu opojne droge marihuane, dok je od otežavajućih okolnosti cijenio njegovu raniju osuđivanost koja je utvrđena uvidom u izvod iz KE 8/17 od 01.02.2017.godine. S tim u vezi, konkretna kazna je adekvatna težini učinjenog krivičnog djela i prednje iznijetim okolnostima na strani optuženog, pa sud nalazi da će se ovako izrečenom kaznom zatvora, ostvariti svrha kažnjavanja iz čl.32 KZ-a, odnosno da optuženi ubuduće neće vršiti krivična djela.

Kako je optuženi oglašen krivim, sud ga je shodno čl.226 i 229 ZKP-a obavezao da na ime paušala plati Višem državnom tužilaštvu u Podgorici iznos od 100,00 eura, na račun Vrhovnog državnog tužilaštva broj 832-1187-31, u roku od 15 dana od dana pravosnažnosti presude.

Shodno čl.51 KZ CG sud je optuženom S.A. u izrečenu kaznu zatvora uračunao vrijeme provedeno u pritvoru počev od 31.01.2017.godine od 06,10 časova, pa nadalje.

Na osnovu čl. 75. st. 1 i 300 st. 7 Krivičnog zakonika Crne Gore sud je optuženom S.A. izrekao mjeru bezbjednosti – oduzimanje predmeta i to opojne droge marihuane ukupne količine 7,95 grama koja se nalazi u paketu na kojem stoji oznaka »875/17«, kao predmet izvršenja krivičnog djela, a koja droga se ima uništiti nakon pravosnažnosti presude i za koju zakon predviđa obavezno oduzimanje.

Sa izloženog, a shodno odredbi čl.303 stav 1 Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 12.06.2017.godine
ZAPISNIČAR PREDSJEDNIK VIJEĆA- SUDA
Ana Dragović s,r Boris Savić s,r
Tačnost otpravka tvrdi i ovjerava
___________________________