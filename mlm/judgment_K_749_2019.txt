K. br. 749/19
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraja, u krivičnom postupku protiv okrivljenog Nedžada Muminovića, zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 26.03.2020. godine, donio je
P R E S U D U
Okrivljeni: Nedžad Muminović, JMB 1905986210012, od oca Dika i majke Faride, rođene Turković, rođen 19.05.1986. godine u Podgorici, sa prebivalištem u Podgorici - Ul. Kralja Nikole br. 47, državljanin Crne Gore, razumije crnogorski jezik, koji je i njegov jezik, programer, oženjen, otac dvoje djece, pismen, završio višu računarsku školu, lošeg imovnog stanja, neosuđivan, protiv kojeg se ne vodi postupak za drugo krivično djelo,
Kriv je

Što je:

Dana 20. aprila 2019. godine oko 19:00 časova, u Podgorici, na raskrsnici ulica Vrela br. 5 i Vrela br. 10, koja nije regulisana vertikalnom, niti horizontalnom saobraćajnom signalizacijom, ne pridržavajući se saobraćajnog propisa iz čl. 40 st. 1 ZOBS-a putevima, ugrozio saobraćaj i doveo u opasnost život i tijelo ljudi, na način što upravljajući putničkim vozilom marke "Peugeot", registarskih oznaka PG JF 203, desnom stranom kolovoza Ulice Vrela br. 10, u pravcu Ulice Španskih boraca, dolaskom na raskrsnicu nije propustio motocikl marke "Tomos", bez registarskih oznaka, kojim je upravljao oštećeni Bahtiri Ferdi, koji motocikl je naišao sa njegove desne strane, usljed čega je motocikl čeonim dijelom udario u bočni desni dio vozila "Peugeot", kojom prilikom je oštećeni zadobio laku tjelesnu povredu u vidu oguljotine u predjelu jagodice palca desne šake, krvarenja iz nosa, razderine gornje usne i oguljotine u predjelu lijeve potkoljenice, te je okrivljeni bio svjestan da svojom nepropisnom vožnjom može ugroziti javni saobraćaj i prouzrokovati zabranjenu posljedicu, ali je olako držao da do toga neće doći,
- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.

Pa sud okrivljenog zbog navedenog krivičnog djela, primjenom čl. 4 st. 2, čl. 32, čl. 41 i čl. 42 st. 1 Krivičnog zakonika Crne Gore, te čl. 226, čl. 229, čl. 239, čl. 303 i čl. 374 Zakonika o krivičnom postupku,
O S U Đ U J E
Na kaznu rada u javnom interesu, u trajanju od 120 (sto dvadeset) časova, a koja kazna će se izvršiti za vrijeme od 3 (tri) mjeseca, s tim što ne može biti duža od 60 (šezdeset) časova u toku 1 (jednog) mjeseca.

Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.

Oštećeni Ferdi Bahtiri se upućuje da imovinskopravni zahtjev u cjelini može ostvarivati u parničnom postupku.

Obavezuje se okrivljeni da plati po osnovu troškova krivičnog postupka iznos od 173,00 u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Okrivljenom Nedžadu Muminoviću je optužnim predlogom Osnovnog državnog tužilaštva Podgorica Kt. br. 1414/19 od 06.12.2019. godine stavljeno na teret da je izvršio krivično djelo ugrožavanje javnog saobraćaja čl. 339 st. 3 u vezi st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegov branilac su zaključili sporazum o priznanju krivice dana 13.03.2020. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza sud je zaključio da je državna tužiteljka pružila dovoljno dokaza o krivici okrivljenog, te da je okrivljeni Nedžad Muminović u vrijeme, mjesto i na način opisan u izreci ove presude učinio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o kazni iz sporazuma o priznanju krivice, zaključenog između stranaka i branioca, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi kažnjavanja, imajući pritom u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o visini kazne, i to njegove lične prilike, odnosno činjenicu da je porodičan čovjek, oženjen, otac dvoje djece i lošeg imovnog stanja, njegov raniji život, odnosno neosuđivanost i držanje nakon učinjenog krivičnog djela izraženo kroz priznanje i kajanje, a svojim priznanjem je znatno doprinio efikasnosti potupka, dok otežavajućih okolnosti nije bilo.

Okrivljeni je obavezan da plati troškove krivičnog postupka u iznosu od 173,00 eura, od čega se iznos od 82,50 eura odnosi na ime troškova saobraćajnog vještačenja, iznos od 60,50 eura na ime troškova medicinskog vještačenja i iznos od 30,00 eura na ime paušala kao dijela troškova krivičnog postupka, koji je odmjeren prema trajanju i složenosti postupka i imovnom stanju okrivljenog.

Shodno čl. 239 st. 2 Zakonika o krivičnom postpuku oštećeni je upućen da imovinskopravni zahtjev u cjelini može ostvarivati u parničnom postupku, jer činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka.

Shodno iznijetim razlozima, na osnovu čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 26.03.2020. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja
Dn-a: Po primjerak presude dostaviti:

- ODT Podgorica,
- Okrivljenom,
- Braniocu okrivljenog,
- Oštećenom po pravosnažnosti,
- a/a.

Postupljeno dana ________________
Namještenik suda________________