K. br. 125/21
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv optuženog R.L. zbog krivičnog djela nedozvoljeno držanje oružja i eksplozivnih materija iz čl. 403 st. 3 u vezi sa st. 2 i 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice Kt. br. 1548/20 od 17.03.2021. godine, zaključenog između državne tužiteljke J. P., optuženog i njegovog branioca adv. S.B., dana 07.04.2021. godine donio je
P R E S U D U
Optuženi:

R.L., JMB ..., od oca N. i majke J., rođene P., rođen ... godine u P., sa prebivalištem u T. - V., državljanin Crne Gore, razumije crnogorski jezik, njegov jezik je srpski, radnik, oženjen, otac dvoje djece, pismen, završio osnovnu školu, srednjeg imovnog stanja, neosuđivan, protiv kojeg se ne vodi postupak za drugo krivično djelo.

Kriv je

Što je:

Dana 20. oktobra 2020. godine u T., u mjestu V., svjestan svog djela čije je izvršenje htio, znajući da je njegovo djelo zabranjeno, neovlašćeno držao veću količinu oružja i municije u spavaćoj sobi svoje kuće i to oružje i municiju kategorije "A", suprotno čl. 4 st. 2 tač. 2 i 7 i čl. 5 st. 1 Zakona o oružju, čije je nabavljanej i držanje građanima zabranjeno - dvije ručne bombe tip "M-75", oznake 8529 i tip "M-52", oznake 8529 i jedan metak za puškomitraljez kalibra 7, M.30, kao i oružije i municiju kategorije "B", koje je držao suprotno čl. 4 st. 3 tač. 1 i 4 i čl. 5 st. 2 Zakona o oružju, za koje nije imao odgovarajuću ispravu o oružju, odnosno oružni list izdat od strane nadležnog organa, i to: poluautomatsku pušku marke "Crvena zastava", model 59/66, kalibra 7,x, fabričkog broja 653557, zatim 655 metaka za automatsku ili poluatomatsku pušku kalibra 7,62x39 mm, 25 metaka za pištolj kalibra -D, 10 metaka za pištolj kalibra -K, 22 metka za pištolj kalibra 7,65 mm, 16 metaka za pištolj kalibra 7,62 mm, 49 metaka za pištolj i pušku kalibra .22LR, u čemu je otkriven istog dana kada je navedeno oružje i municija pronađeno i oduzeto od strane službenika Uprave policije.

- čime je izvršio krivično djelo nedozvoljeno držanje oružja i eksplozivnih materija iz čl. 403 st. 3 u vezi sa st. 2 i 1 Krivičnog zakonika Crne Gore.

Pa ga sud na osnovu čl. 4 st. 2, čl. 32, čl. 36a, čl. 42 st. 1, čl. 45 st. 1 tač. 3 i čl. 46 st. 1 tač. 4 Krivičnog zakonika Crne Gore, te čl. 226, čl. 229, čl. 303 i čl. 374 Zakonika o krivičnom postupku,
O S U Đ U J E
Na kaznu zatvora u trajanju od 3 (tri) mjeseca, koja će se izvršiti tako što će optuženi istu izdržavati u prostorijama u kojima stanuje.

Optuženi ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija.

Ukoliko optuženi jednom u trajanju preko 6 časova ili dva puta u trajanju do 6 časova samovoljno napuste prostorije u kojima stanuju, sud će odrediti da ostatak kazne zatvora izdrži u Zavodu za izvršenje krivičnih sankcija.

Shodno čl. 75 Krivičnog zakonika Crne Gore, sud optuženom izriče
MJERU BEZBJEDNOSTI
ODUZIMANjE PREDMETA
Od optuženog se oduzimaju dvije ručne bombe tip "M-75", oznake 8529 i tip "M-52", oznake 8529 i jedan metak za puškomitraljez kalibra 7, M.30, poluautomatska puška marke "Crvena zastava", model 59/66, kalibra 7,x, fabričkog broja 653557, 655 metaka za automatsku ili poluatomatsku pušku kalibra 7,62x39 mm, 25 metaka za pištolj kalibra -D, 10 metaka za pištolj kalibra -K, 22 metka za pištolj kalibra 7,65 mm, 16 metaka za pištolj kalibra 7,62 mm, 49 metaka za pištolj i pušku kalibra .22LR, kao predmeti koji su upotrijebljeni u izvršenju krivičnog djela.

Obavezuje se optuženi da na ime troškova krivičnog postupka plati iznos od 30,00 €, u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Optuženom R.L. je optužnicom Osnovnog državnog tužilaštva u Podgorici Kt. br. 1548/20 od 13.01.2021. godine stavljeno na teret krivično djelo nedozvoljeno držanje oružja i eksplozivnih materija iz čl. 403 st. 3 u vezi sa st. 2 i 1 Krivičnog zakonika Crne Gore.

Nakon podizanja optužnice, državna tužiteljka, optuženi i njegov branilac su zaključili sporazum o priznanju krivice dana 17.03.2021. godine.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupila tužiteljka, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici optuženog, te da je optuženi R.L. u vrijeme, mjestu i na način opisan u izreci ove presude učinio krivično djelo nedozvoljeno držanje oružja i eksplozivnih materija iz čl. 403 st. 3 u vezi sa st. 2 i 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o kazni iz sporazuma o priznanju krivice, zaključenog između stranaka i branioca, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi kažnjavanja, imajući pritom u vidu olakšavajuće okolnosti koje se nalaze na strani optuženog, a koje je cijenila državna tužiteljka prilikom pregovaranja o visini kazni, i to njegove lične prilike, odnosno činjenicu da je oženjen i otac dvoje djece, kao i da je lošeg zdravstvenog stanja, njegov raniji život i s tim u vezi neosuđivanost, kao i njegovo držanje nakon učinjenog krivičnog djela izraženo kroz potpuno i jasno priznanje koje je doprinijelo bržem i efikasnijem okončanju krivičnog postupka, te iskreno kajanje, dok otežavajućih okolnosti nije bilo. I po ocjeni suda navedene olakšavajuće okolnosti predstavljaju naročito olakšavajuće okolnosti, koje opravdavaju primjenu odredbi Krivičnog zakonika Crne Gore o ublažavanju kazne.

Optuženi je shodno čl. 226 i čl. 229 Zakonika o krivičnom postupku obavezan da plati paušalne troškove krivičnog postupka u iznosu od 30,00 eura, a koji je određen prema trajanju i složenosti postupka i imovnom stanju okrivljenog.

Na osnovu navedenog, shodno čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 07.04.2021. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ovog rješenja dozvoljena je žalba u
roku od 3 dana od dana prijema prepisa
istog, krivičnom vijeću ovog suda.

Z.T.O. Edina Kraja