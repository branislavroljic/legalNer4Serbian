K.br.188/18
U IME CRNE GORE
OSNOVNI SUD U NIKŠIĆU, kao prvostepeni krivični, sudija Kovačević Vesna uz sudjelovanje Nikolić Rade kao zapisničara u krivičnom predmetu protiv okrivljenog A.. D..zbog krivičnog djela laka tjelesna povreda iz čl.152 st.2 u vezi st.1 Krivičnog zakonika Crne Gore i okrivljenog A.. P.. zbog krivičnog djela laka tjelesena povreda iz čl.152 st.2 u vezi st.1 Krivičnog zakonika Crne Gore, po optužnom predlogu ODT-a Nikšić Kt. br. 285/17od 05.10.2017.godine, nakon završenog glavnog i javnog pretresa dana 04.10.2018.godine, u prisustvu državnog tužioca Lukovac Sofije, okrivljenih A.. D.. i njegovog branioca M.. D.. avokata iz Nikšića i okrivljeni A.. P.. istog dana donio je i javno objavio

P R E S U D U
Okrivljeni:

A.. P.., jmbg .., od oca Vl.. i majke D.., rođene M.., rođenog ...godine u O..– Plužine, sa prebivalištem u Plužinama – O..bb, po zanimanju poljoprivrednik, bez ličnog dohotka, oženjen – otac četvoro djece, lošeg imovnog stanja, ranije neosuđivan,
K r i v j e
Što je:

Dana 09.08.2017.godine u Plužinama, na katunu Ravno, svjesan svog djela i htio njegovo izvršenje, prilikom svađe između okrivljenog A.. D.. sa jedne strane i okrivljenog A.. P.. i A.. M.. i A.. I.. sa druge strane, kamenom nekolika puta u predjelu glave udario okrivljenog A.. D. kao sredstvom podobnim da tijelo teško povrijedi ili zdravlje teško naruši i nanio lake tjelesne povrede Adžić Draganu u vidu potkožnog podliva u tjemeno – potiljačnoj regiji lijevo veličine 7 do 10 centimetara, potkožnog podliva u tjemeno – potiljačnoj regiji desno veličine 3 do 4 centimetra i razderine u središnjoj regiji čela dužine oko 2 centimetra, nakon čega je okrivljeni A...D.. postupajući u nužnoj odbrani, metalnom šipkom u predjelu glave udario oštećenog A.. M... i nanio mu laku tjelesnu povredu u vidu razderine u regiji nosa veličine 2 x 0,3 centimetra i razderine u lijevoj tjemenoj regiji veličine 10 x 2 centimetra,
čime je izvršio krivično djelo laka tjelesna povreda iz čl.152 st.2 u vezi st.1 Krivičnog zakonika Crne Gore,
Sud okrivljenom A.. P.. primjenom citiranih zakonskih odredbi kao i odredbi iz čl. 4 st.2, čl. 42, čl.52, čl.53, čl.54 Krivičnog zakonika Crne Gore i čl. 226, 229 i 374 Zakonika o krivičnom postupku, i z r i č e
USLOVNU OSUDU

Sa kojom okrivljenom utvrđuje kaznu zatvora u trajanju od 3 (tri) mjeseca i istovremeno određuje da se navedena kazna neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo.

Obavezuje se okrivljeni da na ime troškova krivičnog postupka uplati iznos od 111,50 eura u roku od 15 dana po pravosnažnosti presude pod prijetnjom prinudnog izvršenja na žiro račun ovog suda br. 832-152-32 i da dokaz o izvršenim uplatama dostave sudu.

II
A.. D.., jmbg .., od oca R.. i majke D.., rođene M.., rođen ..godine u plužinama, sa prebivalištem u Plužinama – L.. bb, državljanin Crne Gore, pimen, završio srednju školu, neoženjen, po zanimanju poljoprivrednik, srednjeg imovnog stanja, ranije osuđivan presudom Osnovnog suda u Nikšiću K.br. 387/15, zbog kriv.djela iz čl. 403.st.2. KZCG, na kaznu zatvora u trajanju od 3 mjeseca i presudom Višeg suda u Podgorici Ks.br. 18/15, zbog krivičnog djela iz čl. 300 st. 1. KZCG, na kaznu zatvora u trajanju od 1 godine,
Na osnovu čl. 373 tač. 1 Zakonika o krvičnom postupku u vezi čl. 10 st. 1 i 2 Krivičnog zakonika Crne Gore
OSLOBAĐA SE OD OPTUŽBE
Da je:

Dana 09.08.2017.godine u Plužinama, na katunu Ravno, postupajući u nužnoj odbrani svjesan svog djela i htio njegovo izvršenje, prilikom svađe između okrivljenog A..Dr.. sa jedne strane i okrivljenog A.. P.. i A.. M.. i A..I.. sa druge strane, kada je bio napadnut od okrivljenog A.. P.., A.. M.. i A.. I.. i kada ga je i A..P.. prehodno kamenom nekolika puta u predjelu glave udario i nanio lake tjelesne povrede u vidu potkožnog podliva u tjemeno – potiljačnoj regiji lijevo veličine 7 do 10 centimetara, potkožnog podliva u tjemeno – potiljačnoj regiji desno veličine 3 do 4 centimetra i razderine u središnjoj regiji čela dužine oko 2 centimetra, metalnom šipkom u predjelu glave udario oštećenog A..M.. sredstvom podobnim da tijelo teško povrijedi ili zdravlje teško naruši i nanio lake tjelesne povrede A..M.. u vidu razderine u regiji nosa veličine 2 x 0,3 centimetra i razderine u lijevoj tjemenoj regiji veličine 10 x 2 centimetra,
čime je izvršio krivično djelo laka tjelesna povreda iz čl.152 st.2 u vezi st.1 Krivičnog zakonika Crne Gore,
Troškovi krivičnog postupka padaja na teret budžetskih sredstava suda.

O b r a z l o ž e nj e
Osnovno državno tužilaštvo Nikšić je optužnim aktom Kt.br.285/17 od 05. 10. 2017. godine okrivljenim A.. D.. i A.. P.. stavilo na teret izvršenje krivičnih djela, činjenično i pravno opisanih izrekom presude, pa je državni tužilac Lukovac Sofija, zastupajući optužni akt na glavnom pretresu ostala pri istom i u konačnom predložila da sud okrivljene oglasi krivim i osudi po zakonu.

.

Okrivljeni A.. D.. je u svojoj odbrani u bitnom naveo da je dana 09. 08. 2017.godine krenuo svojim putničkim vozilom marke „Golf“ sa katuna u mjestu Ravno prema svojoj kući u selu Lisina. Prelazeći preko imanja koje je vlasništvo A.M.., primjetio je puštenu stoku Ap.. čija se koliba nalazi u neposrednoj blizini tog imanja, i vidio je pored stoke A.. I... Kada je vidio puštenu stoku, on je izašao iz vozila i pitao Iliju koga su pitali da puštaju stoku na tu livadu, na šta mu je on rekao da nemaju potrebu nikoga da pitaju. Nakon toga je sjeo u kola i krenuo da se udaljava, a čuo je da Ilija nešto psuje za njim. Koliba A.. je udaljena jedno 200 metara od tog mjesta, gdje je razgovarao sa Ilijom. Kada je vozilom naišao ispred nje na putu su ga presreli A.. P.., I.. otac i A.. M.., on im je tada otvorio prozor i pitao ih: „u čemu je problem“, a čim je to rekao prozoru vozača je prišao M.. i kroz otvoren prozor ga šakom udario u predjelu lijeve jagodice, nakona toga ga je ..o udario kamenom koji je uzeo sa puta. Radilo se o povelikom kamenu veličine pesnice i istim ga udario u predjelu čela. Tada je sa livade pristigao i Ilija, pa ga kroz otvoren prozor rukom uhvatio oko vrata i izvukao mu glavu kroz prozor, tako da mu je glava bila spuštena prema dolje i on je tada osjetio još 3-4 udarca kamenom. Siguran je da su to bili udarci kamenom a ne pesnicom. S obzirom da mu je glava bila spuštena nije mogao da vidi ko mu je od njih zadao te udarce. Dok je zadobijao te udarce Ilija ga je držao oko vrata, a i Milun i Pedo su bili tu pored. On je u jednom momentu uspio da se istrgne iz Ilijinih ruku i uvuče glavu u vozilo, a tada je dokopao neku šipku – poteznicu za traktor, koja se nalazila ispred sjedišta suvozača i sa istom kroz prozor u predjelu glave . udarali kroz prozor od vrata vozača, a istovrmeno su držali vrata zatvorena, s tim što ga Ilija držao za vrat, a Pedo ga je držeći u ruci kamen udarao po čelu i po potiljačnom dijelu glave i to: tri – četiri puta dok ga je Milun udarao šakama po glavi u predjelu jagodične kosti i slepoočnice sa lijeve strane. Kada je udario M.. u predjelu glave vidio je da je Milun krvav, a da Ilija i Pedo stoje u blizini i tada je držeći tu šipku u ruci izašao napolje i rekao im: „Sram vas bilo sva trojica ste napali na mene“. Istakao je da je Milun bio krvav u predjelu čela.

Okrivljeni A.. P.. je u svojoj odbrani u bitnom naveo da su kritičnog dana njegovi sinovi puštili ovce u blizini livade koju je A..D.. uzeo u zakup i koju je koristio nekih 10-15 dana, pa kako su vidjeli da njega nije bilo poslednja 3-4 dana i da nije koristio tu livadu, oni su misleći da je neće i dalje korisititi pustili njihove ovce po livadi koju je Adžić uzeo u zakup. Nakon toga .. je krenuo svojim vozilom prema toj livadi i kada je prošao pored njihove kolibe čuo je da im je psovao oca, majku, da je govorio da su pogani i lupeži i da će ih sve pobiti, pa kada je stao pred njegovu kolibu njegov sin Milun je prišao bočno A..autu ali je u tom trenutku .. uzeo jednu šipku precizinije imao je prethodno u ruci, a zatim je otvorio staklo na vrata od vozača i kada se njegov sin M.. približio odnosno unio glavu kroz staklo da ga pita šta hoće i na koga viče i koga psuje, A.. D.. ga je udario tom metalnom šipkom kroz staklo u predjelu nosa i tjemenog dijela glave, pa kako je imao namjeru da ga i dalje tuče, on je pritrčao i istrgao šipku A.. D.. iz ruke, jer ga je prethodno njegov sin Milun uhvatio za desnu ruku u kojoj je držao šipku. Iz tog razloga je uzeo tu šipku kako D.. ne bi nastavljao da udara njegovog sina Miluna. Tom prilikom nije ni na koji način udario .., kao ni njegov sin Ilija koji je naknadno došao i pokušao da ih odvoji od Dragana i da ih pomiri a da li ga je njegov sin Milun udario u momentu dok se branio zaista ne zna, ali sigurno da kamen u ruci nije imao, a ako ga je čime udario onda je to možda golom rukom. Istakao je da je vidio povrede kod A.. D.., krv u predjelu glave i lica, a misli da je to krv od povreda koje je zadobio njegov sin Milun i da se krv prenijela na .., jer je krv iz glave njegovog sina išla isto kao pod pritiskom i da misli da je povrede Adžić sam sebi nanio..

Završne riječi okrivljenih su izostale obzirom da je sud posljednji glavni pretres održao u njihovom odsustvu obzirom da su uredno pozvani a svoj izostanak nijesu pravdali a njihovo prisustvo nije bilo neophodno obzirom da su predhodno iznijeli svoje odbrane.

Sud je u dokaznom postupku na glavnom pretresu neposredno saslušao oštećenog .., svjedoka .. na saglasan predlog stranaka pročitao nalaz i mišljenje sudskog vještaka medicinske dr. Vukotić Spasoja o vrsti i prirodi povreda za okrivljenog Adžić Dragana i oštećenog .. i istog saslušao na glavnom pretresu i pročitao izvod iz kaznenih evidencija na ime okrivljenih.

Svjedok A.. M.. je u svom iskazu u bitnom naveo da su kritičnog dana puštali stoku na ispašu i to na livadu koju koristi A.. D.. u zakup, da bi nedugo zatim Adžić Dragan naišao svojim kolima pored njihove kolibe i vikao, galamio, psovao im majku, pa je on pritrčao i zaustavio vozilo sa kojim je upravljao A.. D.. na način što mu je stao na put iz kog razloga je on morao stati sa vozilom, a zatim mu prišao jer je bilo otvoreno staklo od vozačevih vrata i unio mu se u facu i pitao ga „Šta hoćeš od nas,“ da bi odma D.. uzeo sa sjedišta suvozača jednu metalnu šipku i sa njom ga udario po tjemenom dijelu glave i u predjelu nosa, gdje je imao rasjekotinu, pa imajući u vidu takvo ponašanje Draganovo, možda je i on kako bi se odbranio istog udario rukom ili ga gurnuo, ali sigurno kamen u ruci nije imao ili neki drugi predmet. Nakon toga je došao njegov otac koji ih je razdvojio i isčupao tu šipku koju je D..imao u ruci, a nakon toga i njegov brat Ilija i na tome se sve završilo. Istakao je da je možda on pokušavao da uhvati A..Dr.. za dio tijela ili garderobe, ali se ne sjeća da li ga je uhvatio, a njegov otac je tom prilikom prišao i preko njega uhvatio za ruku A. D.. i to iznad šake i uzeo mu šipku, a da li je koristio obje ruke dok je uzimao šipku ili jednu ne zna jer mu je glava bila u vozilu. Naveo je da je za svo to vrijeme njegova glava bila unutar vozila, a njegov otac je skroz preko njega provukao ruku i uzeo šipku od A.. D... Vidio je da je A.. D.. krvav nakon tog događaja, ali možda mu je on prenio krv jer je bio povrijeđen i nalazio se u njegovoj blizini, a možda ga i udario dok se branio i to vjerovatno pesnicom ali ne zna kolika puta. Naveo je da se pridružuje krivičnom gonjenju protiv okrivljenog Adžić Dragana.

Svjedok A.. I.. je u svom iskazu u bitnom naveo da kada je kritičnog dana čuo A.. D.. kako galami i viče „jebem vam majku“ u tom momentu se njegov brat Milun nalazio negdje bliže kolibi, ali tačno ne zna. Naveo je da kada je čuo da ..psuje iz vozila, on je krenuo prema njemu govoreći mu: „koga ti psuješ, sačekaj“. Kada je stigao do puta zatekao je zaustavljeno .. vozilo i vidio M.. svog krvavog kako stoji naslonjen na Draganovo auto sa strane vozača pored otvorenog prozora, dok je Dragan bio u vozilu i obojica su bili krvavi. Vidio je da i njegov otac stoji u blizini vozila i da se raspravlja i vidio je šipku u njegovim rukama. On je tada odmakao Miluna od kola, a zatim je izašao iz vozila A.. te su se oni tu raspravljali, a onda je Adžić ušao u vozilo i otišao. Istakao je da nije vidio momenat kada je Milun povrijeđen, već je samo vidio da je isti krvav u predjelu glave, kao i da je A.. D.. krvav u predjelu glave i prsa i da ima neku ogrebotinu predjelu nosa. Ne može se izjasniti da li je sva ta krv bila od D..ogrebotine ili od Milunove krvi. Takođe je naveo da tom prilikom nije udarao A.., niti ga je držao kako bi ga njegov otac ili brat mogli udarati. Naprotiv on je njega odbranio jer se njegov brat Milun pošto ga je D.. udario zalijetao put njega. Ta šipka u ruci njegovog oca Predraga bila je u obliku latiničnog slova S, prečnika 1,5 do 2 cm. Takođe nije vidio da je njegov otac udarao D...

Iz nalaza i mišljenja sudskog vještaka medicinske dr. Vukotić Spasoja od 29.09.2017.godine o vrsti i prirodi povreda kod okrivljeniog .. i oštećenog A.. M.. proizilazi da su kliničkim pregledom kod .. konstatovane povrede i to: potkožni podliv u tjemeno – potiljačnoj regiji veličine 7 – 10 cm lijevo, potkožni podliv u tjemeno – potiljačnoj regiji veličine 3- 4 cm desno, u središnjoj regiji čela razderinu dužine oko 2 cm, u regiji čela desno podliv veličine oko 4 cm, podliv u regiji nosa, hematome u regiji obje jagodice i razderinu na gornjoj usni, te da su se povrede koje su se manifestovale u vidu podliva na čelo desno, podliva na nosu, podliva u regiji obje jagodice, razderine služnice na gornjoj usni, kako pojedinačno tako i zbirno po kvalifikaciji su povrede lake prirode koje su mogle nastati dejstvom sile srednjeg do jakog inteziteta djelovanja, usljed udara zamahnutog tupog predmeta (udarac stisnutom pesnicom, najvjerovatnije), dok je rana na središnjem dijelu čela po kvalifikaciji povreda lake prirode, a mogla je nastati dejstvom sile srednjeg do jakog inteziteta i udarom tupim, čvrstim predmetom ( kao što je npr. kamen, metalna šipka, drvena letva i sl.). Rane koje su se manfistovale kod okrivljenog A..D.. u vidu podliva u tjemeno – potiljačnoj regiji lijevo i desno obzirom na veličinu istie su nastale dejstvom sile srednjeg do jakog inteziteta i udarom tupim predmetom, najvjerovatnije kamenom, drvenom letvom ili metalnom šipkom ili manje vjerovatno usljed dva udarca pesnicom i one su kako pojedinačno, tako i zbirno po kvalifikacije povrede lake prirode.

Kod oštećenog .. kliničkim pregledom konstatovane su povrede u vidu razderine u regiji nosa veličine 2 x 0,3 cm, razderine u lijevoj tjemenoj regiji veličine 10 x 2 cm, te da su se navedene povrede koje su se manifestovale u vidu razderina u regiji lijevog tjemena i u regiji korijena nosa, kako pojedinačno, tako i zbirno po kvalifikaciji povrede lake prirode, te da su iste mogle nastati dejstvom sile srednjeg do jakog inteziteta djelovanja, usljed udara zamahnutog tupog predmeta (udarac stisnutom pesnicom, metalnom šipkom ili drvenom letvom), dok je povreda u vidu razderine u regiji lijevog tjemena vjerovatnije nastala udarcem sa nekim tupim predmetom (metalnom šipkom ili dvrenom letvom), dok je povreda nosa mogla nastati pored navedneog mehanizma i udarcem pesnicom.

Vještak medicinske struke dr Vukotić Spasoje je na glavnom pretresu istakao da je okrivljeni .. zadobio više udaraca i to najmanje četiri udarca i povrede nijesu mogle nastati čupanjem oko metalne šipke, već je jedna povreda u vidu razderine u središnjoj regiji čela dužine oko 2 cm – mogla nastati dejstvom sile srednjeg ili jakog inteziteta, udarom čvrstim- tupim predmetom kao što je npr. kamen, ili metalna šipka, dok su ostale povrede mogle nastati i stisnutom pesnicom i kamenom, s tim što je vjerovatnije da su nastale kamenom.

U ponovnom postupku je dodao da ne može da se izjasni da li je došlo istovremeno do povredjivanja aktera kritičnog dogadjaja ali smatra da je .. mogao u stanju povreda koje je zadobio mogao uzvratiti udarac jer nijesu u pitanju teške tjelesne povrede pa samim tim je mogao da rekonstruiše dogadjaj.

Sud je cijenio odbranu okrivljenog Adžić Dragana koji ne negira da je kritičnom prilikom šipkom – poteznicom za traktor koja se nalazila ispred sjedišta suvozača, kroz prozor u predjelu glave udario .. obzirom da je bio predhodno napadnut od porodice Aprcović i da je zadobijao udarce što kamenicama što pesnicama ali da je uspio u jednom trenutku da dohvati metalnu šipku koja je stajala pored mjesta suvozača i udari sa istom .. , što je objektivno, u datom trenutku, jedino mogao da preduzme da bi se odbranio od napadača koji su bili brojniji i samim tim i fizički jači od okrivljnog, i koji su pokazali istrajnost i upornost da ga tjelesno povrijede, o čemu svjedoče brojne povrede koje je zadobio, a koja odbrana je potkrijepljena materijalnim dokazima i to prevashodno nalazom i mišljenjem sudskog vještaka medicinske dr. Vukotić Spasoja kojem je sud poklonio punu vjeru, a iz kojeg proizilazi da su kod oštećenog .. kliničkim pregledom konstatovane povrede u vidu razderine u regiji nosa veličine 2 x 0,3 cm i razderine u lijevoj tjemenoj regiji veličine 10 x 2 cm, da je povreda u vidu razderine u regiji lijevog tjemena vjerovatnije nastala udarcem sa nekim tupim predmetom (metalnom šipkom ili dvrenom letvom), dok je povreda nosa pored naveedenog mehanizma mogla nastati i udarcem pesnicom, te da se okrivljeni sa povredama koje je predhodno zadobio od okrivljenog Aprcović Predraga mogao odbraniti i uzvratiti udarac jer nijesu u pitanju teške tjelesne povrede pa samim tim je mogao da rekonstruiše dogadjaj.

Postupajući na naprijed opisan način, okrivljeni .. je djelovao u nužnoj odbrani kada je u momentu dok je bio napadnut dohvatio metalnu šipku koja je stajala pored mjesta suvozača i udario sa istom .. nanoseći mu tom prilikom naprijed opisane tjelesne povrede, sa kojih razloga ga je sud, shodno odredbi čl. 373 tač. 1 Zakonika o krivičnom postupku (ZKP-a) u vezi čl. 10 st. 1 i 2 KZ-a, oslobodio od optužbe, jer djelo koje je učinjeno u nužnoj odbrani nije krivično djelo, pa je u tom pravcu i preciziran činjenični opis izreke presude, kako je to u samoj izreci predstavljeno.

Sud je cijenio odbranu okrivljenog .. da kritičnom prilikom ni na koji način nije udario okrivljenog .. i da je on sam sebi nanio povrede, ali je istu odbacio kao neistinitu, neosnovanu i sračunato datu radi izbjegavanja krivice budući da je opovrgnuta navodima okrivljenog .. koji je istakao da ga je Aprcović ilija kroz otvoren prozor uhvatio oko vrata i izvukao mu glavu kroz isti, te da ga je u tom trenutku ....držeći kamen u ruci udarao po čelu i po potiljačnom dijelu glave i to tri ili četiri puta. Ovakvo kazivanje okrivljenog .., poduprto je, bez sumnje nalazom i mišljenjem vještaka medicinske struke dr Vukotić Spasoja, koji je sud cijenio kao jasan, stručan, dat u skladu sa pravilima struke i koji je sud u cjelosti prihvatio i na osnovu istog nesumnjivo utvrdio da je u predmetnom događaju .. zadobio povrede u vidu potkožnog podliva u tjemeno – potiljačnoj regiji veličine 7 – 10 cm lijevo, potkožnog podliva u tjemeno – potiljačnoj regiji veličine 3- 4 cm desno, u središnjoj regiji čela razderinu dužine oko 2 cm, u regiji čela desno podliv veličine oko 4 cm, podliva u regiji nosa, hematome u regiji obje jagodice i razderinu na gornjoj usni, te da je okrivljeni .. kritičnom prilikom zadobio više udaraca i to najmanje četiri udarca i povrede nijesu mogle nastati čupanjem oko metalne šipke, već je jedna povreda u vidu razderine u središnjoj regiji čela dužine oko 2 cm – mogla nastati dejstvom sile srednjeg ili jakog inteziteta, udarom čvrstim- tupim predmetom kao što je kamen, dok su ostale povrede mogle nastati i stisnutom pesnicom i kamenom, s tim što je vjerovatnije da su nastale kamenom.

Sud je cijenio iskaze svjedoka .. koji je naveo da kritičnom prilikom .. nije uzimao kamen u ruke, te da je glava okrivljenog .. čitavo vrijeme bila u vozilu, i svjedoka .. koji je istakao da kritičnom prilikom nije držao ..kako bi njegov otac ili brat ga mogli udarati, te da je krv kod okrivljenog .. vjerovatno se prenijela sa .. jer ga niko od njih nije udara, ali je našao da su isti neosnovani i dati u cilju izbjegavanja krivično pravne odgovornosti okrivljenog .. obzirom da im je isti otac i obzirom da je u potpunosti opovrgnuta nalazom vještaka medicinske struke kao i odbranom okrivljenog ..

Cijeneći subjektivni odnos okrivljenog .. sud nalazi da je isti kritičnom prilikom lako tjelesno povrijedio .. na način što je kamenom, kao sredstvom podobnim da tijelo teško povrijedi ili zdravlje teško naruši, nekolika puta udario u predjelu glave, tako da je okrivljeni Aprcović prilikom izvršenja djela bio svjestan da će preduzimajući prednje radnje lako tjelesno povrijediti okrivljenog .., što je i htio tako da je postupao sa direktnim umišljajem, pa su se u njegovim radnjama pored objektivnih stekli subjektivni elementi bića krivičnog djela laka tjelesna povreda iz čl. 152 st. 2 u vezi st.1 Krivičnog zakonika Crne Gore.

Prilikom utvrđivanja vrste i visine krivične sankcije, sud je na strani okrivljenog .. u smislu čl.42 st. 1 KZ CG, kao olakšavajuće okolnosti cijenio porodičnost – otac četvoro djece, loše imovno stanje, raniju neosuđivanost u što se sud uvjerio uvidom u izvod iz kaznene evidencije na ime okrivljenog, dok otežavajućih okolnosti sud nije našao, pa je primjenom čl.53 i 54 KZ CG, okrivljenom izrekao uslovnu osudu, kao u izreci, nalazeći da će se sa prijetnjom izvršenja utvrđene kazne zatvora u trajanju od 3 mjeseca, te provjerom ponašanja okrivljenog u periodu od jedne godine u dovoljnoj mjeri uticati na okrivljenog da ubuduće ne čini nova krivična djela, čime će se sa uspjehom ostvariti svrha uslovne osude iz čl.52 KZ CG u okviru opšte svrhe izricanja krivične sankcije u smislu čl.4 st.2 KZ CG
Kako je sud, u konkretnom slučaju, donio oslobađajuću presudu u odnosu na okrivljenog .. , shodno odredbi čl. 230 st. 1 ZKP-a, troškovi krivičnog postupka padaju na teret budžetskih sredstava suda.

Kako je okrivljeni .. oglašeni krivim, sud ge je obavezao da na osnovu čl. 226 i 229 ZKP-a, na ime troškova krivičnog postupka plati iznos od 71,50 eura na ime naknade za vještačenje po vještaku medicinske struke dr Vukotić Spasoju, i da na ime sudskog paušala plati iznos od po 40,00 eura, što je srazmjerno trajanju i složenosti krivičnog postupka i imovnim prilikama okrivljenih.

Sa svega izloženog a primjenom čl.374 st.1 ZKP-a i odredbi čl. 373 tač. 1 ZKP-a, u vezi čl. 10 st. 1 i 2 KZ, odlučeno je kao u izreci presude.

odlučeno je kao u izreci presude.

OSNOVNI SUD U NIKŠIĆU, dana 04.10.2018.godine

Zapisničar, S U D I J A
Rada Nikolić,s.r. Vesna Kovačević,s.r.

Za tačnost otpravka tvrdi i ovjarava
službenik suda
PRAVNA POUKA: Protiv ove odluke nezadovoljna stranka ima pravo žalbe
u roku od 8 dana, od dana prijema iste preko ovog
suda Višem sudu Podgorica.