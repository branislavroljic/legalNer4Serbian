K.br. 769/18
U IME CRNE GORE
OSNOVNI SUD U PODGORICI, po sudiji Đuković Goranu, uz učešće namještenika suda Radević Sanje, kao zapisničara, u krivičnom predmetu protiv okrivljenog R. Č., zbog krivičnog djela nasilje u porodici ili porodičnoj zajednici iz čl. 220 st. 5 Krivičnog zakonika Crne Gore, odlučujući po optužnom predlogu Osnovnog državnog tužilaštva iz Podgorice Kt. br. 1489/18, od 27. novembra 2018. godine, kojeg je zastupala savjetnica ODT Popović Nađa, nakon glavnog i javnog pretresa, održanog dana 27.02.2019. godine, u prisustvu zastupnika optužbe, okrivljenog K. F., svjedoka oštećene K. B. i tumača za albanski jezik E. U., donio je i istog dana javno objavio

PRESUDU

Okrivljeni:

K. F., sa JMB: ..., od oca S. i majke M., rođene M., rođen ...1966. godine u K. - Republika S., sa prebivalištem u P., ul. ..., državljanin K., fizički radnik, nezaposlen, oženjen, otac šestoro djece, sa završenom osnovnom školom, lošeg imovnog stanja, neosuđivan,
KRIV JE
Zato što je:

U periodu od početka septembra 2018. godine do 18.09.2018. godine, u ul. P. bb, P., svjestan svog djela čije je izvršenje htio znajući da je isto zabranjeno, prekršio mjeru od zaštite nasilja u porodici koja mu je odredjena od strane Suda za prekršaje u Podgorici rješenjem Pp. br. 11762/18-4 od 26.08.2018. godine, kojim je izrečena zaštitna mjera udaljenja iz stana koji se nalazi u Podgorici u ul. P. bb, u kome živi sa suprugom oštećenom K. B. i kojim je dužan da napusti stan odmah, u trajanju od 60 dana, shodno čl. 21 Zakona o zaštiti od nasilja u porodici, i zaštitna mjera zabrane približavanja supruzi - oštećenoj K. B. na rastojanju od 150 m u dijelu naselja, gdje je ista nastanjena, u P., ulici P. bb, kao i na svakom drugom mjestu na teritoriji Crne Gore, gdje se oštećena bude kretala u trajanju od 60 dana shodno čl. 22 Zakona o zaštiti od nasilja u porodici, na način što nakon što su mu izrečene navedene mjere, isti se vratio kući u ul. P. bb, gdje se nalazila njegova supruga oštećena K. B. sa djecom, gdje je boravio sve do 18.09.2018. godine, odnosno do momenta lišenja slobode
- čime je izvršio krivično djelo nasilje u porodici ili porodičnoj zajednici iz čl. 220 st. 5 Krivičnog zakonika Crne Gore.

Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 51, 52, 53 i 54 Krivičnog zakonika Crne Gore, te čl. 226 i 374 Zakonika o krivičnom postupku,
i z r i č e,
USLOVNU OSUDU

Kojom mu prethodno utvrdjuje kaznu zatvora u trajanju od 30 (trideset) dana i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Ukoliko dodje do opoziva uslovne osude sud će okrivljenom u kaznu zatvora uračunati vrijeme provedeno na zadržavanju pred Upravom policije CB Podgorica od 18.09.2018. godine od 17:00 časova do 19.09.2018. godine do 15:25 časova.

Obavezuje se okrivljeni da ovom sudu na ime paušala uplati novčani iznos od 30,00 eura u roku od 15 dana po pravosnažnosti presude.

OBRAZLOŽENJE
Optužnim predlogom Osnovnog državnog tužilaštva u Podgorici Kt. br. 1489/18, od 27. novembra 2018. godine okrivljenom K. F. je stavljeno na teret izvršenje krivičnog djela nasilje u porodici ili porodičnoj zajednici iz čl. 220 st. 5 Krivičnog zakonika Crne Gore.

U završnoj riječi zastupnica optužbe je izjavila da ostaje u cjelosti pri podnijetom optužnom predlogu jer je dokazano da je okrivljeni izvršio krivično djelo koje mu je stavljeno na teret, pa je predložila sudu da istog oglasi krivim i osudi po zakonu.

U odbrani na glavnom pretresu okrivljeni je ostao pri navodima odbrane date u predhodnom postupku gdje je u bitnom istakao, da sa suprugom K. B. ne priča zadnja tri mjeseca, da je u kući boravio i brinuo se sam o sebi. Krajem avgusta bio u Sudu za prekršaje kada mu je izrečena mjera da ne prilazi kući gdje je prethodno živio sa suprugom i djecom. Međutim, ipak se vratio kući i bio par dana, a onda prešao u konjska kola u dvorištu kuće u koja je boravio, spavao i jeo. Dan prije nego što je policija došla po njega vratio se u kuću gdje je i prespavao, a narednog dana je, planirajući da ne živi više tu već da ode u H. kod ćerke, a sa namjerom da živi kod nje, uzeo lične stvari koje je spakovao u kofer. Nije pričao sa suprugom niti joj se obraćao.

Sud je u dokaznom postupku na saglasan predlog stranaka pročitao rješenje Suda za prekršaje u Podgorici PP br. 11762/18-4 od 26.08.2018. godine, pročitao izvod iz KE za okrivljenog, izdatog od Odjeljenja za statističku analitiku, telekomunikacione i informacione tehnologije u Beogradu, MUP Republika Srbija, broj 05/11 - 235-8164/18 od 19.12.2018. godine.

Svjedok oštećena K. B., supruga okrivljenog, iskoristila je svoje pravo privilegovanog svjedoka pa nije svjedočila.

Iz rješenje Suda za prekršaje u Podgorici PP br. 11762/18-4 od 26.08.2018. godine proizilazi da je okrivljenom K.F. izrečena zaštitna mjera - udaljenja iz stana, koji se nalazi u P. u ul. P. bb, naselje K., u kome živi sa suprugom oštećenom K. B. i kojim je dužan da napusti stan odmah, u trajanju od 60 dana, shodno čl. 21 Zakona o zaštiti od nasilja u porodici, i zaštitna mjera - zabrane približavanja supruzi - oštećenoj K. B. na rastojanju od 150 m u dijelu naselja gdje je ista nastanjena u P., ulici P. bb, kao i na svakom drugom mjestu na teritoriji Crne Gore, gdje se oštećena bude kretala u trajanju od 60 dana shodno čl. 22 Zakona o zaštiti od nasilja u porodici.

Iz KE za okrivljenog, izdatog od Odjeljenja za statističku analitiku, telekomunikacione i informacione tehnologije u Beogradu, MUP Republika Srbija, broj 05/11 - 235-8164/18 od 19.12.2018. godine proizilazi da proizilazi da okrivljeni ne prolazi kroz kaznenu evidenciju.

Iznoseći odbranu tokom postupka okrivljeni nije sporio da se, nakon što mu je odlukom Suda za prekšaje određena mjera udaljenje iz stana i zabrana približavanja supruzi K. B., u isti vratio i tu boravio par dana. Odbranu okrivljenog sud je cijenio kao istinitu, a dovodeći istu u međusobnu vezu sa pravosnažnim rješenjem Suda za prekršaje u Podgorici PP br. 11762/18-4 od 26.08.2018. godine iz kog je utvrdio da su okrivljenom izrečene dvije zaštitne mjere i to: udaljenje iz stana i zabrana približavanja supruzi K. B., pa je cijeneći navedeno rješenje kao vjerodostojno našao da je okrivljeni izvršio krivično djelo stavljeno mu na teret.

Cijeneći subjektivni odnos okrivljenog prema izvršenom krivičnom djelu, sud nalazi da je okrivljeni bio svjestan svog djela čije izvršenje je htio, i da je znajući da je njegovo djelo zabranjeno, pa je prekršivši mjeru zaštite nasilja u porodici koja mu je odredjena od strane Suda za prekršaje u Podgorici rješenjem Pp. br. 11762/18-4 od 26.08.2018. godine, kojim je izrečena zaštitna mjera udaljenja iz stana koji se nalazi u P. u ul. P. bb, u kome živi sa suprugom oštećenom K. B. i kojim je dužan da napusti stan odmah, u trajanju od 60 dana, shodno čl. 21 Zakona o zaštiti od nasilja u porodici, i zaštitna mjera zabrane približavanja supruzi - oštećenoj K. B. na rastojanju od 150 m u dijelu naselja, gdje je ista nastanjena, u P., ulici P. bb, kao i na svakom drugom mjestu na teritoriji Crne Gore, gdje se oštećena bude kretala u trajanju od 60 dana shodno čl. 22 Zakona o zaštiti od nasilja u porodici, na način što se uprkos izrečenoj mjeri isti vratio kući gdje se nalazila njegova supruga - oštećena K. B. sa djecom, postupivši sa direktnim umišljajem.

Odlučujući o krivičnoj sankciji, sud je cijenio sve okolnosti iz čl. 42 Krivičnog zakonika Crne Gore koje utiču da kazna bude manja ili veća, pa je u odsustvu otežavjućih okolnosti, kao olakšavajuću okolnosti cijenio raniju neosuđivnost okrivljenog, koju je utvrdio iz izvoda iz KE, pa je sud okrivljenom izrekao uslovnu osudu, kojom mu je prethodno utvrdio kaznu zatvora u trajanju od 30 (trideset) dana i istovrmeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravosnažosti presude ne izvrši novo krivično djelo. Sud je našao da je ovakva krivična sankcija adekvatna kako ličnosti okrivljenog tako i stepenu njegove krivice, kao i da se ima ostvariti svrha uslovne osude iz člana 52. st. 2 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz čl. 4. st. 2 Krivičnog zakonika Crne Gore. Ukoliko dodje do opoziva uslovne osude sud će okrivljenom u kaznu zatvora uračunati vrijeme provedeno na zadržavanju pred Upravom policije CB Podgorica od 18.09.2018. godine od 17:00 časova do 19.09.2018. godine do 15:25 časova, shodno čl. 51 st. 1 Krivičnog zakonika Crne Gore.

Sud je na osnovu čl. 226 Zakonika o krivičnom postupku obavezao okrivljenog da na ime sudskog paušala, plati iznos od 30,00 eura, koji iznos je odmjeren shodno trajanju i složenosti postupka i imovnom stanju okrivljenog.

Sa izloženog, odlučeno je kao u izreci presude.

OSNOVNI SUD U PODGORICI

Dana, 27.02.2019. godine
SUDIJA
Đuković Goran,s.r.

PRAVNA POUKA: Protiv ove presude može se izjaviti žalba
u roku od 8 dana od prijema pisanog otpravka iste
Višem sudu u Podgorici, a preko ovog suda.

ZTO: Radević Sanja
,
DN-a:

- ODT Podgorica
- okrivljenom K. F.

Namještenik suda: ____________
Postupljeno dana: ____________