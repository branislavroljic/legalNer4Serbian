K
HYPERLINK "http://sr.wikipedia.org/wiki/%DADBB%DBDBA%DB0:Coat_of_arms_of_Montenegro.svg" K.br. 1304/12
U IME CRNE GORE
OSNOVNI SUD U PODGORICI, kao prvostepeni, krivični, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenog V. I., zbog krivičnog djela građenje objekta bez građevinske dozvole iz čl. 326a Krivičnog zakonika, rješavajući po optužnom predlogu Osnovnog državnog tužioca Podgorica Kt. br. 1109/12 od 27. 11. 2012. godine, nakon glavnog i javnog pretresa održanog dana 07. 02. 2013. godine, u prisustvu zastupnika optužbe Marije Kažić i okrivljenog, donio je i istoga dana javno objavio

P R E S U D U
Okrivljeni
VIŠNJIĆ ISAD, JMB xxxxxxxxxxxxxxx, od oca D. i majke R., rođene Ć., rođen 01. 11. 19xx. godine u Bijelom Polju, sa prebivalištem u mjestu rođenja, selo Lozna Crniš, državljanin Crne Gore, pismen, završio osnovu školu, po zanimanju radnik, oženjen, otac dvoje djece, lošeg imovnog stanja, neosuđivan.

Kriv je

Što je:

U aprilu 2011. godine, u Podgorici, u naselju Karabuško polje, postupajući protivno odredbi čl. 69 Zakona o uređenju prostora i izgradnji objekata, započeo građenje objekta bez prethodno pribavljene građevinske dozvole, na način što je gradio objekat dimenzija u osnovi cca 7,6 m x 12,0 m, bez pribavljene građevinske dozvole, pri čemu je bio svjestan svog djela čije je izvršenje htio i znajući da je njegovo djelo zabranjeno,
- čime je izvršio krivično djelo građenje objekta bez građevinske dozvole iz čl. 326a Krivičnog zakonika.

Pa mu Sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče
USLOVNU OSUDU

Kojom mu predhodno utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom Osnovnog državnog tužioca u Podgorici Kt. br. 1109/12 od 27. 11. 2012. godine, stavljeno je na teret okrivljenom V. I. izvršenje krivičnog djela građenje objekta bez građevinske dozvole iz čl. 326a Krivičnog zakonika, pa je zastupnik optužbe Marija Kažić, ostala u cjelosti pri podnijetom optužnom predlogu i predložila da sud okrivljenog oglasi krivim i kazni po zakonu.

Okrivljeni V. I. je u svojoj odbrani priznao da je izvršio krivično djelo stavljeno mu na teret i priznao krivicu, navodeći da je u aprilu mjesecu 2011. godine, u mjestu Karabuško polje, u Podgorici, na zemljištu koje je vlasništvo njegovog oca, V. D., započeo izgradnju kuće. Godinu dana kasnije stavio je ploču, i na taj način završio grube građevinske radove na prizemnoj etaži kuće. Pošto živi u Bijelom Polju, njegova braća, koja imaju kuću na toj parceli, obavijestili su ga da je dolazio građevinski inspektor, i izvršio pregled, te da je ostavio zapisnik o obavljenom inspekcijskom nadzoru. Poslije izvjesnog vremena, pošao je u sjedište inspekcije i tamo su mu uručili rješenje, kojim mu je naloženo da poruši sagrađeni objekat, što nije učinio. Gradnju kuće je započeo bez građevinske dozvole, a istu nije mogao dobiti jer navedeni dio grada nije urbanizovan. Međutim, gradnju je započeo, iako je znao da ne smije graditi bez odgovarajućih dozvola, a u tom naselju postoji veliki broj kuća koje su izgrađene bez dozvole, tj. na isti način kao što je i on gradio. Istakao je da će legalizovati objekat, čim to bude moguće. U završnoj riječi je naveo, da mu je žao što je izvršio krivično djelo, i da mu je namjera bila da obezbjedi stambeni prostor za svoju porodicu.

Imajući u vidu potpuno i jasno priznanje okrivljenog, koje u toku postupka nije dovedeno u sumnju, i cijeneći isto kao dokaz, to sud primjenom čl. 458 st. 2 Zakonika o krivičnom postupku, nije izvodio druge dokaze predložene optužnim predlogom, osim izvod iz kaznene evidencije, od koga zavisi vrsta i mjera krivične sankcije, te je u postupku na nesumnjiv način utvrđeno, da je okrivljeni u aprilu 2011. godine u Podgorici, u naselju Karabuško polje, postupajući protivno odredbi čl. 69 Zakona o uređenju prostora i izgradnji objekata, započeo izgradnju objekta bez građevinske dozvole, na način što je gradio objekat dimenzija u osnovi cca 7,6 m x 12,0 m, bez pribavljene građevinske dozvole, čime je ostvario sva bitna obilježja krivičnog djela građenje objekta bez građevinske dozvole iz čl. 326a Krivičnog zakonika.

Naime, čl. 69 Zakona o uređenju prostora i izgradnji objekata propisano je da se objekat može graditi na osnovu građevinske dozvole i tehničke dokumentacije, a koju dozvolu okrivljeni očigledno nije imao.

Okrivljeni je, postupajući na prethodno opisani način, bio svjestan svoga djela i htio njegovo izvršenje, odnosno bio je svjestan da je za gradnju objekta neophodno prethodno dobijanje građevinske dozvole, pa je preduzimajući izgradnju objekta, protivno zakonskim propisima bez građevinske dozvole, htio izvršenje djela, postupajući sa direktnim umišljajem, čime su se pored objektivnih stekli i subjektivni elementi bića krivičnog djela stavljenog mu na teret.

Prilikom odmjeravanja kazne sud je na strani okrivljenog, u smislu čl. 42 st. 1 Krivičnog zakonika, kao olakšavajuće okolnosti cijenio njegovo korektno držanje pred sudom, prihvatanje odgovornosti i s tim u vezi jasno i potpuno priznanje izvršenja krivičnog djela, porodičnost i činjenicu da je otac dvoje djece, loše imovno stanja, te njegovo dosadašnje neporočno vladanje i raniju neosuđivanost, a što je sud utvrdio čitanjem izvoda iz kaznene evidencije na ime okrivljenog, dok sud otežavajućih okolnosti na strani okrivljenog nije našao, pa je cijeneći prednje olakšavajuće okolnosti, primjenom čl. 53 i 54 Krivičnog zakonika, okrivljenom izrekao uslovnu osudu kao u izreci presude, nalazeći da će se i sa prijetnjom izvršenja utvrdjene kazne zatvora i vremenom provjeravanja okrivljenog u periodu od jedne godine, na okrivljenog u dovoljnoj mjeri uticati da u buduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.

Pošto je okrivljeni oglašen krivim, sud ga je obavezao da na ime troškova krivičnog postupka plati iznos od 30,00 € na ime paušala kao dijela troškova krivičnog postupka, a koji iznos troškova krivičnog postupka je srazmjeran trajanju i složenosti krivičnog postupka i imovnim prilikama okrivljenog, a ovo shodno čl. 226 i 229 Zakonika o krivičnom postupku.

Sa svega izloženog, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 07. 02. 2013. godine

ZAPISNIČAR:

S U D I J A:

Danijela Rajković,s.r.

Željka Jovović,s.r.

PRAVNA POUKA:

Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.

ZTO Danijela Rajković
ZAPISNIČAR:

S U D I J A:

Danijela Rajković
Željka Jovović
DN-a: Po primjerak presude dostaviti:

- ODT Podgorica,
- Okrivljenom,
- A/a.

Postupljeno dana ______________
Radnik suda __________________