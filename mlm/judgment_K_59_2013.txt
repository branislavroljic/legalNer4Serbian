K.br.59/13
U IME CRNE GORE
OSNOVNI SUD U DANILOVGRADU, kao krivični, po sudiji Sonji Keković, uz učešće Branke Nikolić, kao zapisničara, u krivičnom predmetu protiv okrivljenog V.M. iz Danilovgrada, zbog krivičnog djela nedozvoljeno držanje oružja i eksplozivnih materija iz čl.403 st.2 Krivičnog zakonika, koga brani L.N., advokat iz P., odlučujući po optužnom predlogu Osnovnog državnog tužilaštva Podgorica Kt.br.1076/11 od 29.07.2013.godine, koji je na ročištu povodom odlučivanja o sporazumu o priznanju krivice zastupao D. Z., zamjenik ODT-a Podgorica, nakon pravosnažnosti rješenja o usvajanju sporazuma o priznanju krivice, dana 10.07.2014.godine donio je

P R E S U D U
Okrivljeni V.M., JMBG ..., od oca S. i majke D., rođene L., rođen ... godine u Podgorici, sa prebivalištem u D., S. bb, državljanin Crne Gore, pismen, završio elektro školu, neoženjen, lošeg imovnog stanja, osuđivan presudom Osnovnog suda u Baru K.br.98/11 od 29.09.2011. godine, zbog krivičnog djela iz čl.151 st.1 KZ, kojom mu je izrečena uslovna osuda - utvrđena kazna zatvora u trajanju od 6 (šest) mjeseci, rok provjere 2 (dvije) godine; presudom Osnovnog suda u Danilovgradu K.br.57/10 od 02.03.2012. godine, zbog krivičnog djela iz čl.153 KZ, kojom mu je izrečena uslovna osuda - utvrđena kazna zatvora u trajanju od 3 (tri) mjeseca, rok provjere 1 (jedna) godina, presudom Osnovnog suda u Podgorici K.br.776/11 od 13.12.2012. godine, zbog krivičnog djela iz čl.240 st.1 tač.3 KZ, na kaznu zatvora u trajanju od 10 (deset) mjeseci i rješenjem Osnovnog suda u Podgorici K.br.09/1154 od 21.06.2010. godine, zbog krivičnog djela iz čl.399 KZ ovom okrivljenom je izrečena mjera pojačanog nadzora od strane organa starateljstva od 6 (šest) mjeseci do 2 (dvije) godine.

Kriv je

Što je:

U noći 02/03.07.2011. godine, u S., opština D., svjestan svog djela, čije je izvršenje htio i znajući da je njegovo djelo zabranjeno, suprotno čl.10a Zakona o oružju, neovlašćeno držao i nosio vatreno oružje - automatsku pušku nepoznate marke i serijskog broja, kalibra 7,62 mm, čije nabavljanje, držanje i nošenje je građanima zabranjeno
- čime je učinio krivično djelo nedozvoljeno držanje oružja i eksplozivnih materija iz čl.403 st.2 Krivičnog zakonika.

Pa ga sud primjenom citiranih zakonskih propisa, te čl. 4, 5, 15, 36, 42, 45 i 46 KZ i čl.226, 229 i 303 ZKP-a
O S U Đ U J E
Na kaznu zatvora u trajanju od 5 (pet) mjeseci.

Dužan je okrivljeni da na ime troškova krivičnog postupka uplati budžetu Crne Gore iznos od 60,50 eura i po osnovu paušala iznos od 30,00 eura, a sve u roku od 15 dana po pravosnažnosti presude.

O b r a z l o ž e nj e
Optužnim predlogom ODT-a Podgorica Kt.br.1076/11 od 29.07.2013. godine, okrivljenom V.M. stavljeno je na teret da je izvršio krivično djelo nedozvoljeno držanje oružja i eksplozivnih materija iz čl.403 st.2 Krivičnog zakonika.

Dana 17.03.2014. godine, zastupnik optužbe dostavio je sudu zaključeni sporazum o priznanju krivice Kt.br.1076/11 od 06.03.2014. godine, a na ročištu prilikom odlučivanja o sporazumu o priznanju krivice dana 07.07.2014. godine, dostavio zapisnik o saslušanju okrivljenog Kt.br.1076/11 od 06.03.2014. godine i zapisnik o pregovaranju, iste poslovne oznake i datuma.

Na ročištu za razmatranje sporazuma, održanom dana 07.07.2014. godine, sud je pročitao dokaze predložene optužnim predlogom, i to: iskaz svjedoka E.E., sa zapisnika o saslušanju svjedoka Ki.br.19/11 od 18.11.2011. godine, iskaz svjedoka R.B., sa zapisnika o saslušanju svjedoka Ki.br.19/11 od 19.10.2011. godine, kao i zapisnika o saslušanju svjedoka Ki.br.19/11 od 31.01.2012. godine i zapisnika o saslušanju svjedoka Ki.br.19/11 od 10.07.2012. godine, iskaz svjedoka J.M., sa zapisnika o saslušanju svjedoka Ki.br.19/11 od 19.10.2011. godine, kao i sa zapisnika o saslušanju svjedoka Ki.br.19/11 od 21.11.2012. godine, iskaz svjedoka R.A., sa zapisnika o saslušanju svjedoka Ki.br.19/11 od 26.10.2011. godine, kao i sa zapisnika Ki.br.19/11 od 01.03.2012. godine i sa zapisnika o saslušanju svjedoka Ki.br.19/11 od 20.11.2012. godine, iskaz svjedoka Đ.B., sa zapisnika o saslušanju svjedoka Ki.br.19/11 od 26.10.2011. godine, kao i sa zapisnika o saslušanju svjedoka dana 01.03.2012. godine, te i zapisnika o saslušanju svjedoka Ki.br.19/11 od 20.11.2012. godine, pročitao službenu zabilješku Uprave policije Ispostava Danilovgrad od 03.07.2011. godine, pročitao službenu zabilješku Uprave policije Ispostava Danilovgrad od 04.07.2011. godine, pročitao nalaz i mišljenje vještaka balističke struke stalnog sudskog vještaka B.B. od 12.12.2011. godine, dopunu istog nalaza od 06.03.2012. godine i dopunu istog nalaza od 27.11.2012. godine, izvršio uvid u foto dokumentaciju Uprave policije Ispostava Danilovgrad br.18-04-240/11-118 od 03.07.2011. godine, pročitao zapisnik o pregovaranju Kt.br.1076/11 od 06.03.2014. godine, sačinjen kod ODT Podgorica, između ODT Podgorica, okrivljenog V.M. i branioca okrivljenog, advokata L.N., pročitao zapisnik Kt.br.1076/11 od 06.03.2014.godine, sačinjen pred ODT Podgorica, o saslušanju okrivljenog nakon prihvatanja predloga za zaključenje sporazuma i pročitao sporazum o priznanju krivice Kt.br.1076/11 od 06.03.2014. godine, sačinjen pred ODT Podgorica, a zaključen između zamjenika Osnovnog državnog tužioca Podgorica, Š.S., okrivljenog V.M. i branioca okrivljenog, advokata L.N.

Iz sadržine pročitanih dokaza, na koje ni okrivljeni, ni njegov branilac nijesu imali primjedbi, sud je zaključio da je državni tužilac pružio dovoljno dokaza o krivici okrivljenog V.M. i da je okrivljeni u vrijeme i na način opisan u izreci ove presude učinio krivično djelo nedozvoljeno držanje oružja i eksplozivnih materija iz čl.403 st.2 Krivičnog Zakonika, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o visini kazne iz sporazuma o priznanju krivice, zaključenog između stranaka, ovaj sud je našao da je predlog stranaka u vezi sa kaznom prihvatljiv. Prednje, imajući u vidu mladost okrivljenog u vrijeme izvršenja krivičnog djela (21 godina u vrijeme izvršenja krivičnog djela), kao i činjenicu da je isti lošeg imovnog stanja, te i da je priznao izvršenje predmetnog krivičnog djela, što su olakšavajuće okolnosti na njegovoj strani, dok je otežavajuća okolnost na njegovoj strani činjenica da je isti osuđivan presudom Osnovnog suda u Baru K.br.98/11 od 29.09.2011. godine, zbog krivičnog djela iz čl.151 st.1 KZ, kojom mu je izrečena uslovna osuda - utvrđena kazna zatvora u trajanju od 6 (šest) mjeseci, rok provjere 2 (dvije) godine; presudom Osnovnog suda u Danilovgradu K.br.57/10 od 02.03.2012. godine, zbog krivičnog djela iz čl.153 KZ, kojom mu je izrečena uslovna osuda - utvrđena kazna zatvora u trajanju od 3 (tri) mjeseca, rok provjere 1 (jedna) godina, presudom Osnovnog suda u Podgorici K.br.776/11 od 13.12.2012. godine, zbog krivičnog djela iz čl.240 st.1 tač.3 KZ, na kaznu zatvora u trajanju od 10 (deset) mjeseci i rješenjem Osnovnog suda u Podgorici K.br.09/1154 od 21.06.2010. godine, zbog krivičnog djela iz čl.399 KZ, ovom okrivljenom je izrečena mjera pojačanog nadzora od strane organa starateljstva od 6 (šest) mjeseci do 2 (dvije) godine.

Cijeneći navedene olakšavajuće okolnosti na strani okrivljenog, naročito olakšavajućim, ovaj sud nalazi da će se u konkretnom slučaju i sa ublaženom kaznom, tj. kaznom zatvora u trajanju od 5 (pet) mjeseci, postići svrha kažnjavanja iz čl.32 KZ, da okrivljeni ubuduće ne vrši ovakva ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ.

Na osnovu čl.226 i 229 ZKP-a, okrivljeni je obavezan da na ime troškova krivičnog postupka uplati budžetu Crne Gore iznos od 60,50 eura, a koji troškovi se odnose na nagradu odmjerenu vještaku balističke struke B.B. u iznosu od 60,50 eura, kao i da plati na ime sudskog paušala iznos od 30,00 eura, koji paušal je određen shodno složenosti i trajanju postupka, uz ocjenu imovinskih prilika okrivljenog. Prednje troškove okrivljeni je dužan platiti u roku od 15 dana po pravosnažnosti presude, a sve u skladu sa zaključenim sporazumom o priznanju krivice.

Na osnovu izloženog, a u smislu odredbe čl.303 st.1 ZKP-a, odlučeno je kao u izreci presude.

ZAPISNIČAR S U D I J A
Branka Nikolić,s.r. Sonja Keković,s.r.

PRAVNA POUKA: Protiv ove presude žalba nije dozvoljena.

DOSTAVITI:

- ODT Podgorica
- Okrivljenom
- Braniocu okrivljenog, advokatu L.N.