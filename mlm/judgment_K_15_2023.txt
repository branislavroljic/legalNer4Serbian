K.br.15/23
U IME CRNE GORE
VIŠI SUD u PODGORICI, prvostepeni krivični, sudija I.P., uz učešće zapisničara M. J., u predmetu optuženog E.Đ., zbog krivičnog djela neovlašćena proizvodnja, držanje i stavljanje u promet opojnih droga u saizvršilaštvu iz čl.300 st.1 u vezi čl.23 Krivičnog zakonika Crne Gore, po optužnici Višeg državnog tužilaštva u Podgorici Kt.br.262/22 od 18.01.2023.g., koju je na ročištu povodom odlučivanja o sporazumu o priznanju krivice zastupala Irena Burić, državni tužilac u Višem državnom tužilaštvu u Podgorici, nakon donešenog rješenja o usvajanju sporazuma o priznanju krivice, dana 25.01.2024.g., donio je
P R E S U D U
Optuženi:

E. Đ. JMBG od oca M.i majke E.rođ.H., rođen u H.-SR Njemačka, nastanjen u Baru-državljanin Crne Gore, završio srednju školu, nezaposlen, lošeg imovnog stanja, neoženjen, bez djece, ranije neosuđivan, nalazi se u pritvoru po rješenju Višeg suda u Podgorici Kv.br.1 od .2023.g., pri čemu se pritvor ima računati od 28.11.2023.g., od 12:00 časova, kao dana i časa lišenja slobode,
Kriv je

Što je:

Dana 14.08.2022.g., u Baru, i u naselju Kodre u Ulcinju, neovlašćeno radi prodaje preko P. P. kupio opojnu drogu konoplju–supstancu koja je proglašena za opojnu drogu Pravilnikom o utvrđivanju spiska droga, psihotropnih supstanci i bilja, koje se može koristiti za proizvodnju droga („Sl.list CG“ br.41/18, 57/18 i 123/21), koju opojnu drogu konoplju je zatim zajedno sa P.P. neovlašćeno držao i prenosio radi prodaje nepoznatom licu za novčani iznos od 150,00€, iako je bio svjestan da postupa neovlašćeno i protivpravno, pa je to i htio, na način što je optuženi E.Đ. nakon telefonskog poziva od nepoznatog lica koje mu je tražilo 50 grama marihuane, pozvao P. P. koji je kupio opojnu drogu marihuanu, a zatim su se P.vozilom marke BMV reg oznaka uputili ka Adi Bojani, kojom prilikom je optuženi E. Đ. dao P. P. na čuvanje opojnu drogu-konoplju neto mase 48,525 grama, koja je bila upakovana u jedan ručno pravljeni zamotuljak od plastične folije, a koju je P. P. držao u predjelu pojasa-šorca, a koju opojnu drogu su pronašli službenici UP OB Bar, preduzimajući mjere i radnje iz svoje nadležnosti, a koja opojna droga je bila namijenjena daljoj prodaji,
čime je učinio krivično djelo neovlašćena proizvodnja, držanje i stavljanje u promet opojnih droga u saizvršilaštvu iz čl.300 st.1 u vezi čl.23 Krivičnog zakonika Crne Gore.

Sud optuženog E. Đ. primjenom čl.4 st.2, čl.32, čl.36, čl.45 st.1 tač.3, čl.46 st.1 tač.3 i čl.51 Krivičnog zakonika Crne Gore i čl.226, čl.229 i čl.374 Zakonika o krivičnom postupku Crne Gore,
OSUĐUJE
Na kaznu zatvora u trajanju od 1 (jedne) godine, u koju kaznu mu se uračunava vrijeme provedeno u pritvoru od 28.11.2023.g., od 12:00 časova, kao dana i časa lišenja slobode, pa nadalje.

Sud na osnovu čl.300 st.7 u vezi čl.75 Krivičnog zakonika Crne Gore, optuženom E. Đ., izriče MJERU BEZBJEDNOSTI oduzimanje predmeta i to: opojne droge konoplje, ukupne neto mase 48,525 grama, koja će se po pravosnažnosti presude uništiti, kao predmeta upotrijebljenog za izvršenje krivičnog djela.

Dužan je optuženi E.Đ.da na ime troškova krivičnog postupka, na ime paušala Višem državnom tužilaštvu u Podgorici uplati iznos od 50,00 eura na račun Vrhovnog državnog tužilaštva Crne Gore br.832-1187-31, kao i iznos od 50,00 eura na ime sudskog paušala Višem sudu u Podgorici, na broj žiro računa 832-7113-04, a sve u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
VDT u Podgorici optužnicom Kt.br.262/22 stavilo je na teret optuženom E. Đ. izvršenje krivičnog djela neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika Crne Gore.

Dana 22.01.2024.g.,Više državno tužilaštvo u Podgorici dostavilo je sudu zapisnik o saslušanju optuženog, zapisnik o pregovaranju i sporazum o priznanju krivice.

Na ročištu za razmatranje sporazuma, održanom dana 24.01.2024.g., sud je pročitao dokaze predložene optužnicom i to: službenu zabilješku UP CB Bar KU br.135/22 od 14.08.2022.g., potvrdu o privremeno oduzetim predmetima UP CB Bar br.SL-KU-135/22 od 14.08.2022.g., izvještaj o hemijskom vještačenju UP Forenzički centar Danilovgrad br.199-61/22 od 03.10.2022.g., izvještaj o DNK vještačenju UP Forenzički centar Danilovgrad br.198-61/92 od 22.11.2022.g., uvjerenje Ministarstva pravde-Odjeljenje za kaznenu i prekršajnu evidenciju br.11-0702-22543/22 od 28.12.2022.g., izvršio uvid u fotodokumentaciju UP Forenzički centar Danilovgrad br.198-61-22 od 22.11.2022.g. i pročitao zapisnik o pregovaranju Kt(sp).br.113/23 od 22.01.2024.g., zapisnik o saslušanju optuženog E. Đ. Kt(sp).br.113/23 od 22.01.2024.g. i sporazum o priznanju krivice Kt(sp).br.113/23 od 22.01.2024.g.

Iz sadržine navedenih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici optuženog, te da je optuženi izvršio krivično djelo neovlašćena proizvodnja, držanje i stavljanje u promet opojnih droga u saizvršilaštvu iz čl.300 st.1 u vezi čl.23 Krivičnog zakona Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Naime, po ocjeni suda, kazna zatvora od 1 godine, srazmjerna je stepenu krivice optuženog i težini počinjenog krivičnog djela, a posebno kada se ima u vidu izraženo kajanje i prihvatanje krivice za izvršeno krivično djelo, nezaposlenost i loše imovno stanje optuženog, kao i mladost u vrijeme izvršenja krivičnog djela, te raniju neosudjivanost, dok otežavajućih okolnosti nije bilo, koje olakšavajuće okolnosti u svojoj ukupnosti predstavljaju naročito olakšavajuće okolnosti, pa je u konačnom opravdano optuženom izreći kaznu zatvora ispod zakonom propisanog minimuma za predmetno krivično djelo shodno čl.45 st.1 tač.3 i čl.46 st.1 tač.3 Krivičnog zakonika Crne Gore, budući da će ovakvom kaznom ostvariti svrha kažnjavanja iz čl.32 Krivičnog zakonika Crne Gore, u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika Crne Gore.

Istovremeno je optuženom, shodno čl.51 Krivičnog zakonika Crne Gore, u izrečenu kaznu zatvora od 1 godine, uračunato vrijeme tokom kojeg isti boravi u pritvoru od 28.11.2023.g., od 12:00 časova, kao dana i časa lišenja slobode, pa nadalje.

Na osnovu čl.300 st.7 u vezi čl.75 Krivičnog zakonika Crne Gore, sud je optuženom E. Đ. izrekao i mjeru bezbjednosti oduzimanje predmeta – opojne droge konoplje, ukupne neto mase 48,525 grama, budući da se radilo o predmetu upotrijebljenom za izvršenje krivičnog djela, pri čemu će opojna droga po pravosnažnosti presude biti uništena.

Kako je optuženi E. Đ. oglašen krivim, sud ga je shodno čl.226 i čl.229 Zakonika o krivičnom postupku obavezao na plaćanje troškova krivičnog postupka i to na ime paušala Višem državnom tužilaštvu u Podgorici iznosa od 50,00 eura na račun Vrhovnog državnog tužilaštva Crne Gore br.832-1187-31, kao i iznosa od 50,00 eura na ime sudskog paušala Višem sudu u Podgorici, na broj žiro računa 832-7113-04, a sve u roku od 15 dana od dana pravosnažnosti presude.

Iz iznijetih razloga, odlučeno je kao u izreci presude.

VIŠI SUD u PODGORICI, dana 25.01.2024.godine
Zapisničar SUDIJA
Tačnost otpravka ovjerava
namještenik suda
----------------------------------
PRAVNA POUKA
Protiv ove presude je dozvoljena žalba, ukoliko prvostepena presuda
nije donešena u skladu sa zaključenim sporazumom
o priznanju krivice, u roku od 15 dana od dana prijema
pisanog otpravka, Apelacionom sudu Crne Gore,
preko ovog suda,