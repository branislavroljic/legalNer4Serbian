Posl.br. K.327/12/12
U IME CRNE GORE
Osnovni sud u Kotoru, kao nadležni prvostepeni krivčni, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog P.Z., zbog krivičnog djela prevare iz čl. 244 st.1 Krivičnog zakonika, koji se vodi po optužnom predlogu ODT-a Kotor Kt.br. 188/12 od 24.08.2012. godine, nakon održanog glavnog i javnog pretresa dana 11.10.2012. godine u prisustvu zamjenika ODT-a Kotor Danke Živković, okrivljenog i oštećenog, donio je i javno objavio sljedeću
PRESUDU

Okrivljeni P.Z. JMBG ..., od oca D. i majke M. rodjene N., rodjen ... godine u A., stalno nastanjen u K., po zanimanju kamenorezac, sa zavrsenom osnovnom skolom, neosuđivan, protiv kojeg se ne vodi postupak za drugo krivično djelo,
Kriv je

Što je,
Dana 31.10.2010. godine u Kotoru-Radanovići, u namjeri da sebi pribavi protivpravnu imovinsku korist, lažnim prikazivanjem činjenica ošt. P.B., da će mu za iznos od 2.000.00 € izgraditi i postaviti nadgrobni spomenik u roku od 6 mjeseci, a sa unaprijed stvorenom namjerom da to ne učini, doveo u zabludu oštećenog i naveo ga da mu na štetu svoje imovine preda iznos od 2.000,00 €, a po isteku tog roka, kada mu se oštećeni obratio sa zahtjevom da započne izgradnju spomenika, jer je napravio samo tri fotografije vrijednosti 300,00 €, održavao ga u zabludi navodeći da zbog vremenskih uslova nije mogao raditi, ali da će spomeniki napraviti i postaviti, a pošto to nije učinio, kada je oštećeni zatražio povraćaj novca, odbio da mu isti vrati, navodeći da ga je potrošio, čime je sebi pribavio imovinsku korist u iznosu od 1.700,00 €,
- čime je učinio krivično djelo prevare iz člana 244 st.1 Krivičnog zakonika.

Pa mu sud primjenom naprijed navedene krivično pravne odredbe, te čl.2, 4, 5, 8, 13, 15, 36, 42, 52, 53, 54, Krivičnog zakonika i čl. 226, 229, 368 i 374 ZKP-a, izriče
USLOVNU OSUDU

Kojom utvrđuje kaznu zatvora u trajanju od 30 (trideset) dana i istovremeno određuje da se kazna nece izvršiti u koliko okrivljeni za vrijeme od jedne godine od dana pravosnažnosti presude ne učini novo krivično djelo.

Dužan je okrivljeni na ime sudskog paušala uplatiti iznos od 50,00 € na žiro račun Osnovnog suda Kotor br.832-16-52 u roku od dva mjeseca od dana pravosnažnosti presude.

O b r a z l o ž e nj e
ODT iz Kotora podnio je ovom sudu optužni predlog Kt.br.188/12 od 24.08.2012. godine protiv P.Z. zbog izvršenja krivičnog djela prevare iz čl. 244 st.1 Krivičnog zakonika.

Okrivljeni P. je u svojoj odbrani izjavio da priznaje izvršenje krivičnog djela stavljenog mu na teret i krivicu za isto, te da su tačni navodi iz optuženog predloga, odnosno da je protiv njega bila podnijeta krivična prijava UP Ispostava Kotor zbog krivičnog djela prevare iz čl.244 st.1 Krivičnog zakonika, čiji navodi su tačni.

Sud je u dokaznom postupku koji je proveden radi rasvjetljenja činjeničnog stanja i krivice optuženog proveo sljedeće dokaze: saslušao svjedoka-oštećenog P.B. i pročitao priznanicu broj 12 od 31.10.2010 godine.

Svjedok – oštećeni P.B. je izjavio da je dana 31.10.2010. godine ugovorio sa P.Z. izgradnju nadgrobnih spomenika za iznos od 2.000,00 €, da je dogovor bio da spomenik izgradi Z. u periodu od šest mjeseci, da je o predaji novca u vrijednosti od 2.000,00 € sačinjena priznanica koju je potpisala Z. supruga, a da je novac predao lično Z. i njoj, da je novac predao u više navrata i to 31.10.2010. godine predao je Z. 1.000,00 €, 05.11.2010. godine 500,00 € i 15.11.2010.godine još 500,00 € sto čini ukupan iznos od 2.000,00 €. Dodao je da je od dogovorenog Z. napravio samo tri slike koje otprilike koštaju 210,00 € svaka po 70,00 €, da optuženi ništa od dogovorenog nije ispoštovao tako da ga je od početka upozoravao i išao kod njega, moleći da počne s izgradnjom spomenika, te da ga je optuženi već dvije godine održavao u zabludi da će svoju obavezu izvršiti, da je kao razlog za neizvršenje svoje obaveze optuženi navodio da mu vremenski uslovi nisu dozvoljavali izvršenje radova kako u ljeto tako i u zimu. Dodao je da je okrivljeni u međuvremenu napravio spomenik, pa se kao oštećeni nije se pridružio krivičnom gonjenju, niti je postavio imovinsko pravni zahtjev.

Iz priznanice broj 12 od 31.10.2010. godine proizilazi da je oštećeni P.B. uplatio iznos od 2.000,00 € na ime P.Z., odnosno da mu je dana 31.10.2010. godine dao 1000,00 eura, dana 05.11.2010. godine 500,00 eura i još 500,00 eura.

Cijeneći sve izvedene dokaze pojedinačno, kao i u njihovoj međusobnoj povezanosti, a u odnosu na priznanje okrivljenog sud je utvrdio činjenično stanje navdeno u izreci presude.

Naime, oštećeni P.B. je objasnio da je dana 31.10.2010. godine ugovorio sa okr. P. da mu optuženi izgradi nadgrobni spomenik u periodu od šest mjeseci, i istom predao novac u iznosu od 2.000,00 €, a da predmetnu obavezu okrivljeni nije izvršio ni u roku od dvije godine, pravdajući isto nepovoljnim vremenskim uslovima, čime je oštećenog održavao u zabludi. Ovakav iskaz oštećenog potvrdio je okrivljeni, odnosno priznao je navode oštećenog, odnosno navode optužnog predloga ODT-a Kotor. Navedeno potvrđuje i pismeni dokaz, priznanica od 31.10.2010. godine na osnovu koje je utvrđeno da je okr.P. oštećeni P. uplatio ukupan iznos od 2.000,00 eura, od kojih je okrivljeni napravio samo tri fotografije vrijednosti 300,00 eura, a u preostalom dijelu (1.700,00 eura) je sebi pribavio protivpravnu imovinsku korist, s obzirom da oštećenom nije bio ni napravio spomenik, niti izvršio povraćaj tog novca.

Prema tome, za sud nije bilo sporno da je okr. P. postupao sa prevarnom najmerom, odnosno namjerom da sebi pribavi protivpravnu imovinsku korist, na štetu oštećenog P., jer je oštećenom lažno prikazao činjenicu da će mu za iznos od 2.000,00 eura izgraditi i postaviti nadgrobni spomenik u roku od šest mjeseci, a sa unaprijed stvorenom namjerom da to ne učini, čime je doveo u zabludu oštećenog i naveo ga da mu na štetu svoje imovine preda navedeni iznos, a što je oštećeni i uradio, te ga je održavao u zabludi, s obzirom da nije prisutpao izvršenju svoje obaveze, ni nakon isteka roka od šest mjeseci, pravdajući da zbog vremenskih uslova nije mogao da izvrši svoju obavezu.

Po stanovištu suda optuženi je postupao sa direktinim umišljajem, s obzirom da je postupao s unaprijed stvorenom prevarnom namjerom, odnosno namjerom da mu ošećeni na štetu svoje imovine preda iznos od 2.000,00 eura, a da on ne postupi po dogovorenom, odnosno da ne izvrši svoju obavezu prema oštećenom (izgradanja spomenika), te je bio svjestan svoga djela i htio je njegovo izvršenje.

Prilikom oduke o vrsti i visini krivične sankcije sud je imao u vidu da je za predmetno krivično djelo u Krivičnom zakoniku predviđena novčana kazna ili kazna zatvora do tri godine. U konkretnom slučaju sud je okrivljenom, u smislu čl.42 KZ cijenio kao olakšavajuću okolnost dato priznanje krivičnog djela i krivice za isto, što je doprinijelo bržem ravjetljenju ovog kritičnog događaja, nepridruživanje krivičnom gonjenju od strane oštećenog, te da je okrivljeni naknadno napravio spomenik, dok otežavajućih okolnosti bilo, pa mu je izrekao uslovnu osudu kojom mu je prethodno utvrdio kaznu zatvora u trajanju od trideset dana i istovremeno odredio da se kazna nece izvršiti u koliko okrivljeni za vrijeme od jedne godine od dana pravosnažnosti presude ne učini novo krivično djelo, smatrajući da će se uz prijetnju kaznom zatvora postići svrha iz čl.52 KZ u okviru opšte svrhe krivičnih sankcija iz čl.4 KZ, odnosno da će i ova kazna uticati na okrivljenog da ne vrši ovakva, ni slična krivična djela.

Na osnovu navedenog, te primjenom čl. 2, 4, 5, 8, 13, 15, 36, 42, 52, 53, 54, Krivičnog zakonika i čl. 226, 229, 368 i 374 ZKP-a riješeno je kao u izreci presude.

Sud je obavezao optuženog na plaćanje sudskog paušala u iznosu od 50,00 eura, koji je isti dužan platiti u roku od 15 dana od dana pravosnažnosti presude na žiro račun Osnovnog suda Kotor br.832-16-52, a dokaz o uplati potrebno je dostaviti sudu s pozivom na broj K.327/12/12, shodno čl. 226 i 229 ZKP-a.

OSNOVNI SUD U KOTORU

Dana, 11.10.2012. godine
Zapisničar, SUDIJA,
Tamara Počanić Danijela Samardžić
PRAVNA POUKA: Protiv ove presude ima se pravo žalbe Višem sudu u Podgorici, u roku od 8 dana od dana prjema iste, a preko ovog suda.