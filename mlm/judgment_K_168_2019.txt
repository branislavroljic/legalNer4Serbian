U IME CRNE GORE
K.br. 168/19
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog K.S., koga brani Š.I., advokat iz N..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 209/19 od 02.12.2019. godine, koju je na ročištu povodom odlučivanja o sporazumu o priznanju krivice zastupala Begović Tatjana državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 17.06.2020. godine, donio je
P R E S U D U
Optuženi:

K.S., zv. "K.", JMB ..., od oca V. i majke S..., rođene R., rođen .... godine u N..., sa prebivalištem u N... - selo V... ... i trenutnim boravištem u H...N... na adresi Trebinjska 2, državljanin Crne Gore, neoženjen, završio srednju mašinsku školu, bagerista, zaposlen u firmi "K..." DOO Igalo, srednjeg imovnog stanja, neosuđivan
KRIV JE
Zato što je:

U periodu od 31.12.2018. godine do 29.05.2019. godine, u N., optuženi K.S. neovlašćeno prodavao opojnu drogu kokain i dana 02.04.2019.godine, neovlašćeno radi prodaje držao opojnu drogu kokain - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 41/18 od 26.06.2018.godine), iako je bio svjestan da postupa neovlašćeno i protivpravno, pa je to i htio, na način što je po dogovoru koji je ostvarivao putem mobilnog telefona sa NN licima, u navedenom periodu dva puta prodao NN licima opojnu drogu kokain i to jedan paketić od oko 0,5 grama za novčane iznose od po 40 eura, dok je dana 02.04.2019.godine neovlašćeno radi prodaje držao opojnu drogu kokain u količini od 4,88 grama, upakovanu u jedno pvc pakovanje, koja je bila namijenjena daljoj prodaji
- čime je izvršio krivično djelo - neovlašćeno proizvodnja, držanje i stavljanje u promet opojne droge iz čl. 300. st.1. Krivičnog zakonika Crne Gore,
Pa ga sud primjenom citiranih zakonskih odredbi, te odredbi čl. 32, 33, 36, 42, 45 i 46. st.1. tač.3., Krivičnog zakonika Crne Gore, te odredbi čl. 226, 229, 303. i 374. Zakonika o krivičnom postupku
O S U Đ U J E
Na kaznu zatvora u trajanju od 11 (jedanaest) mjeseci.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice, na ime paušala Višem državnom tužilaštvu u Podgorici, uplati iznos od 50,00 eura, na račun Vrhovnog državnog tužilaštva broj 832-1187-31 i iznos od 50,00 eura na ime paušala Višem sudu u Podgorici, na broj žiro računa 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se izriče
MJERA BEZBJEDNOSTI
ODUZIMANJE PREDMETA
ODUZIMA SE opojna droga kokain u količini od 4,88 grama, koja opojna droga se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

Na osnovu čl. 482. Zakona o krivičnom postupku, u vezi čl. 112. i 113. st.1. Krivičnog zakonika Crne Gore.

Od optuženog K.S., ODUZIMA se 80,00 eura, kao imovinska korist pribavljena izvršenjem krivičnog djela.

O b r a z l o ž e nj e
Optužnicom Višeg gržavnog tužilaštva u Podgorici Kt.br. 209/19 od 02.12.2019. godine, optuženom K.S., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 11.06.2020. godine, Više državno tužilaštvo u Podgorici, dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 17.06.2020. godine, sud je na saglasan predlog stranaka pročitao dokaze predložene optužnicom i to: službenu zabilješku Uprave policije - SKJ Ku.br.339/19 od 11.01.2019. godine, dvije potvrde Uprave policije - Odsjek za borbu protiv droge - Grupa VII Nikšić Ku.br.339/19 od 11.01.2019. godine o privremeno oduzetim predmetima na ime optuženog K.M., dvije potvrde o privremeno oduzetim predmetima Uprave policije - Odsjek za borbu protiv droge - Grupa VII Nikšić br. 49/4-229/19-3/1 od 11.01.2019.godine na ime K.D., službenu zabilješku Uprave policije - CB Nikšić Ku.br. 339/19 od 02.04.2019.godine, dvije potvrde Uprave policije - Odsjek za borbu protiv droge - Grupa VII Nikšić ku.br. 339/19 od 02.04.2019. godine o privremeno oduzetim predmetima na ime optuženog K.S., zapisnik Uprave policije - CB Nikšić o pretresanju stana i drugih prostorija Ku.br. 339/19 od 07.10.2019. godine, potvrdu Uprave policije - CB Herceg Novi 21/3-3 br. 240/19-5289 od 07.10.2019. godine o privremeno oduzetim predmetima na ime optuženog K.S., Izvještaj o hemijskom vještačenju Forenzičkog centra u Danilovgradu br. 4063/19 i 4064/19 od 08.11.2019.godine i izvršio uvid u fotodokumentaciju koja je sastavni dio izvještaja, pročitao Zapisnik o pregovaranju Kt. (sp) br. 75/20 od 11.06.2020.godine, Zapisnika priznanju krivice optuženog Kt.(sp) br. 75/20 od 11.06.2020.godine i Sporazum o priznanju krivice optuženog Kt.(sp) br. 75/20 od 11.06.2020.godine, dva izvoda iz kaznene evidencije Ministarstva pravde Crne Gore na ime optuženog R.S. broj 05/2-72-14045/19 i broj 05/2-72-14045/19-1 od 18.01.2019.godine i dva izvoda iz kaznene evidencije Ministarstva pravde Crne Gore na ime optuženog K.S. broj 05/2-72-14045/19 i broj 05/2-72-14045/19-2 od 18.01.2019.godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državna tužiteljka pružila dovoljno dokaza o krivici optuženog, te da je optuženi izvršio krivično djelo neovlašena proizvodnja, držanje i stavljanje u promet opojnih droga iz čl. 300. st.1. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 11 (jedanaest) mjeseci, srazmjerna stepenu krivice optuženog i težini počinjenog krivičnih djela, a posebno kada se ima u vidu da je optuženi mlada osoba (1995. godište), raniji život, tj. neosuđivanost, a što je sud utvrdio iz izvoda iz Kaznene evidencije za optuženog, priznanje izvršenja krivičnog djela, prihvatanja krivice i iskreno kajanje za učinjeno krivično djelo, što je dovelo do efikasnosti okončanja postupka, a koje okolnosti po ocjeni suda opravdavaju ublažavanje kazne optuženom ispod zakonom propisanog minimuma za predmetno krivično djelo, shodno članu 45. i 46. Krivičnog zakonika Crne Gore, te da će se i tako ublaženom kaznom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta i to: opojne droge kokain u količini od 4,88 grama, a koja droga se ima uništiti po pravosnažnosti presude donijete na osnovu sporazuma o priznanju krivice.

Na osnovu čl. 482. Zakona o krivičnom postupku, u vezi čl. 112. i 113. st. 1. Krivičnog zakonika Crne Gore, sud je obavezao optuženog da imovinsku korist stečenu krivičnim djelom u iznosu od 80,00 eura uplati u budžet Crne Gore, u roku od 15 dana od dana donošenja ove presude, pod prijetnjom prinudne naplate
Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao i na plaćanje troškova krivičnog postupka, koji troškovi se odnose na ime paušala Višem državnom tužilaštvu u Podgorici i sudskog paušala Višem sudu u Podgorici, iznos od po 50,00 eura, a shodno zaključenom sporazumu o priznanju krivice, koje troškove je optuženi dužan platiti u roku od 15 dana od dana pravosnažnosti presude donijete na osnovu sporazuma o priznanju krivice.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 17.06.2020.godine
Zapisničar S u d i j a
Novčić Slobodanka Tabaš Predrag
DN-a:

-VDT Podgorica
- Optuženom
- Braniocu optuženog
- A/A