K.br. 77/20
U IME CRNE GORE
VIŠI SUD U PODGORICI, kao prvostepeni krivični, sudija Kovačević Vesna, uz učešće Hasanović Anise, kao zapisničara, u predmetu protiv optuženog Miličić Gorana, kojeg brani Šljukić Ivan, advokat iz Nikšića, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, nakon donesenog rješenja o usvajanju sporazuma o priznanju krivice, dana 23.10.2020. godine, dana 26.10.2020. godine donio je,
P R E S U D U
Optuženi:

Miličić Goran, zvani Mili, JMBG 0410989260166, od oca Jovice i majke Gorice, rođene Jokanović, rođen 04.10.1989. godine u Nikšiću, sa prebivalištem u Nikšiću – ulica Relejska 2 br. 28, državljanin Crne Gore, neoženjen, bez djece, završio ekonomski fakultet, lošeg imovnog stanja, neosuđivan,
KRIV JE
Zato što je:

Dana 17.03.2020. godine, u Nikšiću, svjestan svoga djela čije je izvršenje htio, neovlašćeno radi dalje prodaje prenosio opojnu drogu marihuanu – supstancu koja je Pravilnikom o utvrđivanj spiska droga, psihotropnih supstanci i bilja koje se može koristiti za proizvodnju droga (“Sl. list CG” broj 41/18 od 28.06.2018. godine) proglašena za opojnu drogu, na način što je u svom autu prevozio dvadeset dva pakovanja marihuane, ukupno neto mase 21.699,78 grama, koja je služila za dalju prodaju i koja je kod njega otkrivena prilikom kontrole od strane ovlašćenih lsužbenika policije,
čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Pa sud optuženog primjenom citiranih zakonskih odredbi, te odredbi čl.3, čl. 4 st. 2, čl. 5, čl. 13, čl. 14, čl. 15, čl. 32, čl. 33, čl. 36, čl. 39, čl. 42, čl.45 st. 1 tač. 3, čl.46 st. 1 tač. 3 i čl. 51 Krivičnog zakonika Crne Gore, te odredbi čl. 226, čl. 229, čl. 303. Zakonika o krivičnom postupku
O S U Đ U J E
Na kaznu zatvora u trajanju od 6 (šest) mjeseci, u koju kaznu se ima uračunati vrijeme provedeno u pritvoru od 17.03.2020. godine u 15,00 časova do 18.03.2020. godine u 11,45 časova,
Optuženom se, kao sporedna kazna, izriče novčana kazna u iznosu od 9.200,00 € (devethiljadadvijestotine eura), koju je optuženi dužan platiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice, na račun Budžeta Crne Gore broj 832-7113-04, s tim što ako optuženi ne plati novčanu kaznu u određenom roku, sud će novćanu kaznu zamijeniti kaznom zatvora, tako što će za svakih započetih 25,00 € (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 1 (jedne) godine.

Na osnovu čl. 75 st.1 u vezi čl. 300 st. 7. Krivičnog zakonika Crne Gore, optuženom se i z r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u ukupnoj količini od 21.699,78 grama koja se ima uništiti po pravosnažnosti ove presude.

OBAVEZUJE SE optuženi da na ime troškova krivičnog postupka plati iznos od 50,00 € na ime paušala, na račun Vrhovnog državnog tužilaštva broj 832-1187-31, kao i iznos od 50,00 € na ime sudskog paušala Višem sudu u Podgorici, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 50/20 od 10.06.2020. godine, optuženom Miličić Goranu stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Dana 22.10.2020. godine, Više Državno tužilaštvo dostavilo je sudu sporazum o priznanju krivice optuženog Miličić Gorana, zapisnik o pregovaranju i zapisnik o saslušanju optuženog.

Iz sadržine zapisnika o pregovoranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi Miličić Goran saglasni da Viši sud u Podgorici optuženom za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, stavljeno mu na teret optužnicom VDT-a u Podgorici Kt.br. 50/20 od 10.06.2020. godine, izrekne kazna zatvora u trajanju od 6 (šest) mjeseci u koju mu se ima uračunati vrijeme provedeno u pritvoru kako je naznačeno u dispozitivu presude, te da se optuženom kao sporedna, izrekne novčana kazna u iznosu od 9.200,00 € koju je optuženi dužan platiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice, na račun Budžeta Crne Gore broj 832-7113-04, s tim što ako optuženi ne plati novčanu kaznu u određenom roku, sud će novćanu kaznu zamijeniti kaznom zatvora, tako što će za svakih započetih 25,00 € (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 1 (jedne) godine i da mu se izrekne mjera bezbijednosti oduzimanje predmeta, i to opojne droge marihuane u ukupnoj količini od 21.699,78 grama, koja se ima uništiti po pravosnažnosti presude donijete na osnovu sporazuma o priznanju krivice kao predmet izvršenja krivičnog djela, kao i da se optuženi obaveže na plaćanje troškova krivičnog postupka i to iznosa od 50,00 € na ime paušala koji iznos će uplatiti na račun Vrhovnog državnog tužilaštva broj 832-1187-31, kao i uplate iznosa od 50,00 € na ime sudskog paušala Višem sudu u Podgorici, prednje u roku od 15 dana od dana pravosnažnosti presude.

Iz sadržine dokaza koji se nalaze u spisima predmeta i koji su predloženi optužnicom, i to službene zabilješke ovlašćenih policijskij službenika Uprave policije – stanice granične policije Nikšić Ku. br. 85 od 17.03.2020. godine, tri potvrde o privremeno oduzetim predmetima Uprave policije Cemtra bezbijednosti Nikšić Ku. 85 od 17.03.2020. godine na ime Miličić Gorana, izvještaja o hemijskom vještačenju Forenzičkog centra u Danilovgradu broj 919/20 od 06.05.2020. godine, izvještaja o DNK vještačenju Forenzičkog centra u Danilovgradu broj 920/20 od 25.05.2020. godine, te fotoelaborata Uprave policije Centra bezbijednosti Nikšić broj 222/20 od 17.03.2020. godine, i izvoda iz kaznene evidencije na ime optuženog u pogledu kojih dokaza branilac i optuženi nije imao primjedbi, sud zaključuje da je državni tužilac pružio dovoljno dokaza o krivici optuženog Miličić Gorana, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv, a pogotovo kada se imaju u vidu olakšavajuće okolnosti na strani optuženog, da je izrazio kajanje, da je osoba relativno mlađe životne dobi, a ranije nije osuđivan, njegov postoperativni oporavak, te da je svojim priznanjem i zaključenjem sporazuma o priznanju krivice doprinio ekonomičnom i brzom okončanju postupka, a koje okolnosti su cijenjene kao naročito olakšavajuće okolnosti, na osnovu kojih je bilo mjesta ublažavanju kazne zakonom propisane za predmetno krivično djelo u smislu čl. 45 st. 1 tač. 3 i 46 st. 1 tač. 3 Krivičnog zakonika Crne Gore, dok otežavajućih okolnosti sud nije našao, tako da je po ocjeni ovog suda shodno čl. 36 Krivičnog zakonika Crne Gore, kazna zatvora u trajanju od 6 (šest) mjeseci, u koju kaznu se ima uračunati vrijeme provedeno u pritvoru od 17.03.2020. godine u 15,00 časova do 18.03.2020. godine u 11,45 časova, te novčana kazna, kao sporedna, u iznosu od 9.200,00 € srazmjerna stepenu krivice optuženog i težini počinjenog krivičnog djela, te da će se sa istima postići svrha kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.

Shodno čl. 51 Krivičnog zakonika Crne Gore sud je optuženom Miličić Goranu uračunao vrijeme provedeno u pritvoru od 17.03.2020. godine u 15,00 časova do 18.03.2020. godine u 11,45 časova.

Shodno odredbi čl. 75 st.1 u vezi čl. 300 st. 7 Krivičnog zakonika Crne Gore, Sud je optuženom izrekao i mjeru bezbjednosti oduzimanje predmeta i to opojne droge marihuane u ukupnoj količini od 21.699,78 grama koja opojna droga se ima uništiti po pravosnažnosti presude donijete na osnovu sporazuma o priznanju krivice kao predmeta izvršenja krivičnog djela za koje zakon predvidja obavezno oduzimanje.

Kako je optuženi oglašen krivim, sud ga je shodno čl. 226 i 229 Zakonika o krivičnom postupku obavezao i na plaćanje troškova krivičnog postupka i to iznosa od 50,00 € na ime paušala, uplatom na račun Vrhovnog državnog tužilaštva broj 832-1187-31, kao i iznosa od 50,00 € na ime sudskog paušala Višem sudu u Podgorici, u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303 st. 1 Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 26.10.2020. godine
Zapisničar SUDIJA
Hasanović Anisa, s.r. Kovačević Vesna, s.r.

PRAVNA POUKA:

Protiv ove presude je dozvoljena žalba samo ako presuda nije u skladu sa zaključenim sporazumom.

Za tačnost otpravka
Tvrdi i ovjerava
__________________