K.br. 30/20
U IME CRNE GORE
VIŠI SUD U PODGORICI, kao prvostepeni krivični, sudija Kovačević Vesna, uz učešće Vukašinović Milene kao zapisničara, u predmetu protiv optuženog B.N., koga brani Š. I., advokat iz P., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1 Krivičnog zakonika Crne Gore, nakon donesenog rješenja o usvajanju sporazuma o priznanju krivice, dana 29.06.2020. godine, donio je dana 30.06.2020. godine
P R E S U D U
Optuženi:

B. N., zvani "Dž." , JMB ....... od oca G. i majke S., rodjene K., rodjen ...... godine u N., sa prebavilštem u N. - D. ..., državljanin C. G., završio srednju mašinsku školu auto-mehaničar, nezaposlen, neoženjen, nema djece, srednjeg imovnog stanja, ranije izrečena vaspitna mjera pojačanog nadzora - pojačan nadzor od organa starateljstva, rješenjem Osnovnog suda u N. Km.br. ... zbog krivičnog djela razbnojništvo iz čl. 242 st.1 Krivičnog zakonika Crne Gore.

KRIV JE
Zato što je:

Od neutvrdjenog datuma počekom decembra mjeseca, pa do dana 13.12.2019. godine u N. u porodičnoj kući, neovlašćeno radi prodaje držao opojnu drogu marihuanu - supstancu proglašenu za opojnu drogu Pravilnikom o utvrđivanju spiska droga, psohotropnih supstanci i bilja koje se može koristiti za prouizvodnju droga ("Sl.list CG" br. 41/18 od 28.06.2018. godine), iako je bio svjestan svog djela i htio njegovo izvršenje, na način što je opojnu drogu marihuanu upakovanu u 10 PVC pakovanja ukupne mase 7,644 grama držao u komodi u spavaćoj sobi, koju opojnu drogu su ovlašćeni službenici CB Nikšić prilikom pretresa kuće pronašli i oduzeli, kao i 43 cijele i 2 polovine tableta raznih oblika i boja, a koja opojna droga je bila namijenjena daljoj prodaji,
čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa sud optuženog primjenom citiranih zakonskih odredbi, te odredbi čl. 4 st. 2, čl. 32, čl. 33, čl.36, čl.42, čl. 45 st.1 tč.3, čl. 46. st. 1 tač. 3 Krivičnog zakonika Crne Gore, te odredbi čl. 226, čl. 229, čl. 303. Zakonika o krivičnom postupku
O S U Đ U J E
Na kaznu zatvora u trajanju od 11 (jedanaest) mjeseci, koju kaznu je optuženi dužan izdržati po pravosnažnosti presude
Na osnovu čl. 75. st.1 u vezi čl. 300 st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana ukupne neto mase 7,644 grama, koja se ima uništiti po pravosnažnosti presude, kao predmet upotrijebljen za izvršenje krivičnog djela.

OBAVEZUJE SE optuženi da na ime troškova krivičnog postupka plati iznos od 50,00 eura na ime paušala Višem državnom tužilaštvu u Podgorici, na račun Vrhovnog državnog tužilaštva broj 832-11-87-31 i Višem sudu u Podgorici iznos od 50,00 eura, takodje na ime paušala, kao i na ime nagrade sudskom vještaku medicinske struke mr. spec. psihijatru Golubović Željku iznos od 126,50 eura, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 279/19 od 19.02.2020. godine, optuženom B. N., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 24.06.2020. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o saslušanju optuženog.

Iz sadržine zapisnika o pregovoranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženom B. N. za krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, stavljeno mu na teret optužnicom VDT u Podgorici Kt.br. 279/19 od 19.02.2020. godine utvrdi kazna zatvora u trajanju od 11 (jedanaest) mjeseci, te da mu se izrekne i mjera bezbjednosti oduzimanje predmeta i to opojne droge marihuane ukupne neto mase 7,644 grama, koja se ima uništiti po pravosnažnosti presude donijete na osnovu sporazuma o priznanju krivice kao predmet izvršenja krivičnog djela kao i da se optuženi obaveže i na plaćanje troškova krivičnog postupka i to iznos od 50,00 eura na ime paušala, na račun Vrhovnog državnog tužilaštva broj 832-1187-31, kao i iznos od 50,00 eura na ime sudskog paušala Višem sudu u Podgorici, kao i na ime nagrade sudskom vještaku medicinske struke mr. spec. psihijatru G. Ž. iznos od 126,50 eura, u roku od 15 dana od dana pravosnažnosti presude.

Iz sadržine dokaza koji se nalaze u spisima predmeta i koji su predloženi optužnicom zapisnika o pretresanju stana i drugih prostorija Uprave policije CB Nikšić Kri.br. 397/19 od 13.12.2019. godine na ime V. B., potvrde o privremeno oduzetim predmetima Uprava policije CB Nikšić Ku.br. 418 od 13.12.2019. godine na ime V. B., izvještaja vještaka psihijatrijske struke dr. Golubović Željka od 03.02.2020. godine, izvještaja Forenzičkog centra Danilovgrad o hemijskom vještačenju br. 4774/19 od 06.02.2020. godine sa pratećom fotodokumentacijom, fotodokumentacije Uprave policije CB Nikšić 902/19 od 13.12.2019. godine, izvoda iz kaznene evidencije izdatog od Ministarstva pravde Crne Gore br. 05/2-041-3425/20-1 od 09.03.2020. godine na ime N. B., sud zaključuje da je državni tužilac pružio dovoljno dokaza o krivici optuženog Blagojević Nikole, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv, a pogotovo kada se imaju u vidu olakšavajuće okolnosti na strani optuženog i to: životnu dob, da je riječ o relativno mladom licu, kao i količinu droge koje je kod istog pronadjena, te da je svojim priznanjem i zaključenjem sporazuma o priznanju krivice doprinio ekonomičnom i brzom okončanju postupka, dok je na strani otežavajućih okolnosti sud imao u vidu da je optuženom izricana vaspitna mjera kao maloljetnom licu, pa kako je sud prednje olakšavajuće okolnosti cijenio kao naročito olakšavajuće, na osnovu istih je bilo mjesta ublažavanju kazne zakonom propisane za predmetno krivično djelo u smislu čl. 45. st.1.tč.3 i 46. st. 1 tač. 3 Krivičnog zakonika Crne Gore, tako da je po ocjeni ovog suda kazna zatvora u trajanju od 11 (jedanaest) mjeseci, sankcija srazmjerna stepenu krivice optuženog i težini počinjenog krivičnog djela, te da će se sa istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75.st.1 u vezi čl. 300. st. 7. Krivičnog zakonika Crne Gore, Sud je optuženom izrekao i mjeru bezbjednosti oduzimanje predmeta i to opojne droge marihuane ukupne neto mase 7,644 grama, koja opojna droga se ima uništiti po pravosnažnosti presude donijete na osnovu sporazuma o priznanju krivice kao predmet izvršenja krivičnog djela, za koju zakon predvidja obavezno oduzimanje.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka i to iznos od 50,00 eura na ime paušala, na račun Vrhovnog državnog tužilaštva broj 832-1187-31, kao i iznos od 50,00 eura na ime sudskog paušala Višem sudu u Podgorici, te da u budžet Crne Gore uplati na ime nagrade sudskom vještaku medicinske struke mr. spec. psihijatru Golubović Željku iznos od 126,50 eura, u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 30.06.2020. godine
Zapisničar SUDIJA
Vukašinović Milena, s.r. Kovačević Vesna, s.r.

PRAVNA POUKA:

Protiv ove presude nije dozvoljena žalba.

Za tačnost otpravka
Tvrdi i ovjerava
__________________