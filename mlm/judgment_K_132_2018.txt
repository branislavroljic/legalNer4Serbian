U IME CRNE GORE
K.br. 132/18
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog N. G., koga brani T. N., advokat iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1 Krivičnog zakonika Crne Gore, po optužnici Višeg državnog tužioca u Podgorici Kt.br. 162/18 od 05.11.2018. godine, koju je na ročištu povodom odlučivanja o sporazumu o priznanju krivice zastupao Vučinić Zoran - državni tužilac u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 15.03.2019. godine, donio je
P R E S U D U
Optuženi:

N. G., JMB ..., nadimak "S...", od oca S. i majke M., rođene K., rođen .... godine u P..., sa prebivalištem u D..., naselje G... ... (kod Đ. M.), državljanin Crne Gore, oženjen, otac jednog djeteta, pismen, nezaposlen, monter suve gradnje, lošeg imovnog stanja, osuđivan i to: presudama Osnovnog suda u Danilovgradu, K.br. 27/2014 od 23.03.2015. godine, zbog krivičnog djela teška krađa iz čl. 240. st.1 Krivičnog zakonika Crne Gore i osuđen na kaznu zatvora u trajanju od 3 (tri) mjeseca i presudom Osnovnog suda u Danilovgradu K.br. 10/15 od 14.09.2015. godine, zbog krivičnog djela nedozvoljeno držanje oružja i eksplozivnih materija iz čl. 403. st. 1. Krivičnog zakonika Crne Gore i osuđen na kaznu zatvora u trajanju od 3 (tri) mjeseca
KRIV JE
Zato što je:

Tokom avgusta 2018. godine, sve do dana 16. avgusta 2018. godine u Budvi, neovlašćeno radi prodaje držao kokain i marihuanu - supstance proglašene za opojne droge Pravilnikom o utvrđivanju spiska droga, psihoaktivnih supstanci i bilja koje se može koristiti za proizvodnju droga ("Sl.list CG" br. 41/2018 od 28.06.2018. godine),iako je bio svjestan da postupa neovlašćeno i protivpravno, pa je to i htio, na način što je ispod kreveta i u punoj torbi pored kreveta držao jedan ručno pravljeni zamotuljak, u kojem su se nalazila dva manja zamotuljka od plastične kese sa kokainom ukupne neto mase 0,559 grama, jedan ručno pravljeni zamotuljak od plastične kese sa kokainom neto mase 2,296 grama i metalnu kutiju sa marihuanom neto mase 0,030 grama, koje opojne droge su mu, zajedno sa vagom za precizno mjerenje skrivenom u trosjedu spavaće sobe, pronađene i oduzete od strane ovlašćenih službenika Uprave policije - CB Budva Odsjeka za borbu pprotiv droge Grupa V, dana 16.08.2018. godine prilikom pretresa stana vlasništvo M. J., u kojem je stanovao kao podstanar u ul. M... p... ... u B....

- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl.36, 42, 45, 46. Krivičnog zakonika Crne Gore, te odredbi čl. čl. 226, čl. 229, čl. 303. i čl.374. Zakonika o krivičnom postupku.

O S U Đ U J E
Na kaznu zatvora u trajanju od 7 (sedam) mjeseci.

DUŽAN JE optuženi, shodno čl. 112. Krivičnog zakonika Crne Gore da na ime imovinske koristi pribavljene izvršenjem krivičnog djela uplati u budžet Crne Gore novčani iznos od 200,00 eura, u roku od 15 dana od dana donošenja presude na osnovu sporazuma o priznanju krivice.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMET
ODUZIMA SE opojna droga kokain ukupne neto mase 2,855 grama, opojna droga marihuana ukupne neto mase 0,030 grama, kao i vaga za precizno mjerenje, koji se imaju uništiti po pravosnažnosti presude donijete na osnovu sporazuma o priznanju krivice, kao predmeti upotrebljeni za izvršenje krivičnog djela.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice uplati iznos od 100,00€ na ime paušala Višem tužilaštvu u Podgorici, a na račun Vrhovnog državnog tužilaštva broj 832-1187-31, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 162/18 od 05.11.2018. godine, optuženom N. G., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 12.12.2018. godine, Više Državno tužilaštvo dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 15.03.2019.godine, sud je pročitao dokaze predložene optužnicom i to: Zapisnik o pretresanju stana i drugih prostorija Uprave policije - SKP odsjek za borbu protiv droge Grupa V, 49/4 broj 240/18-3-670 od 16.08.2018. godine, Izvještaj Forenzičkog centra Danilovgrad o hemijskom vještačenju broj 3639/18 i izvršio uvid u fotoelaborat od 30.10.2018. godine, pročitao zapisnik o pregovaranju Kt.br. 162/18 od 12.12.2018. godine, Zapisnik o priznanju krivice optuženog Kt.br. 162/18 i Sporazum o priznanju krivice optuženog Kt.br. 162/18 svi od 12.12.2018. godine, pročitao izvod iz KE za optuženog M. N., Ministarstva pravde Crne Gore, broj 05/2-72-6614/17 od 14.06.2018. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici optuženog, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 7 (sedam) mjeseci srazmjerna stepenu krivice optuženog i težini počinjenog krivičnog djela. Naime, po ocjeni ovog suda, priznanje optuženog za izvršeno krivično djelo i prihvatanje krivice za isto njegove lične prilike da je oženjen i otac maloljetnog djeteta, u svojoj ukupnosti, predstavljaju naročito olakšavajuće okolnosti koje opravdavaju ublažavanje kazne zatvora ispod zakonom propisanog minimuma za predmetno krivično djelo i pored činjenice da je optuženi i ranije osuđivan, ali ne za ista ili istovrsna krivočna djela, nalazeći da će se ovako odmjerenom kaznom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno čl. 112. Krivičnog zakonika Crne Gore, sud je obavezao optuženog da imovinsku korist stečenu krivičnim djelom u iznosu od 200,00 eura uplati u budžet Crne Gore, u roku od 15 dana od dana donošenja ove presude, pod prijetnjom prinudne naplate.

Na osnovu čl. 75. u vezi čl. 300. st. 7. Krivičnog zakonika Crne Gore, shodno sporazumu o priznanju krivice, optuženom N. G. izrečena je mjera bezbjednosti oduzimanje predmeta i to: opojne droge kokaina ukupne neto mase 2,855 grama i marihuane ukupne neto mase 0,030 grama i vaga za precizno mjerenje, koji se imaju uništiti po pravosnažnosti presude donijete na osnovu sporazuma o priznanju krivice, kao predmeti upotrebljeni za izvršenje krivičnog djela, a kako bi se otklonili stanja i uslovi da optuženi ubuduće ne vrši krivična djela.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao na plaćanje troškova krivičnog postupka, paušala u iznosu od 100,00 eura, koje je optuženi dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, u roku od 15 dana po pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice koji je zaključen između stranaka
Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 15.03.2019.godine
ZAPISNIČAR S U DI J A Novčić Slobodanka Tabaš Predrag
DN-a, po primjerak:

- VDT Podgorica,
-Optuženom,
- Braniocu optuženog,
- A/A.

Postupljeno, dana __________ godine