K. br. 840/17
U IME CRNE GORE
OSNOVNI SUD U PODGORICI, po sutkinji Željki Jovović, uz učešće namještenice suda Danijele Rajković kao zapisničarke, u krivičnom predmetu protiv okrivljenog S. A., iz Podgorice, zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 19. 01. 2018. godine donio je

P R E S U D U
Okrivljeni:

S. A., JMB xxxxxxxxxxxxx, od oca E. i majke T., rođene Đ., rođen xx. xx. 19xx. godine u P., sa prebivalištem u mjestu rođenja, državljanin Crne Gore, završio srednju Trgovinsku školu, zaposlen, oženjen, otac dvoje djece, srednjeg imovnog stanja, presudom Osnovnog suda u Podgorici K. br. 10/358 od 21. 01. 2011. godine, zbog krivičnog djela iz čl. 151 st. 1 u vezi čl. 23 Krivičnog zakonika - izrečena mu vaspitna mjera pojačan nadzor od strane roditelja, presudom Osnovnog suda u Podgorici K. br. 12/147 od 18. 07. 2012. godine, zbog krivičnog djela iz čl. 240 st. 1 tač. 1 u vezi čl. 23 i 49 Krivičnog zakonika - izrečena mu vaspitna mjera pojačan nadzor od strane organa starateljstva, osuđivan presudom Višeg suda u Podgorici K. br. 62/12 od 11. 04. 2013. godine, zbog krivičnog djela iz čl. 153 Krivičnog zakonika - 3 (tri) mjeseca zatvora uslovno na 2 (dvije) godine, u pritvoru po rješenju sudije za istragu Osnovnog suda u Podgorici Kri br. 604/17 od 28. 11. 2017. godine, koji se ima računati od 27. 11. 2017. godine, od 12:00 časova.

Kriv je

Što je:

Dana 27. 11. 2017. godine, u svojoj porodičnoj kući, u Podgorici, svjestan svog djela čije je izvršenje htio i znajući da je isto zabranjeno, suprotno čl. 23 st. 3 u vezi čl. 5 st. 2 Zakona o oružju, neovlašćeno držao vatreno oružje kategorije "B" iz čl. 4 st. 3 tač. 1 Zakona o oružju i to pištolj marke "CZ" model 70, kalibar 9 mm PARA, fabričkog broja 37386 sa okvirom i municiju - 7 komada metaka kalibra 9 mm - LUGER, za koje oružje i municiju nije imao izdat oružni list od strane nadležnog organa,
- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Pa ga sud na osnovu čl. 4. st. 2, 32, 36, 42 st. 1 i 51 Krivičnog zakonika Crne Gore, te čl. 226, 229, 303 i 374 Zakonika o krivičnom postupku,
O S U Đ U J E
Na kaznu zatvora u trajanju od 4 (četiri) mjeseca, u koju kaznu se uračunava vrijeme provedeno u pritvoru od 27. 11. 2017. godine, od 12:00 časova, pa nadalje.

Obavezuje se okrivljeni da plati po osnovu troškova krivičnog postupka iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja.

Na osnovu čl. 75 Krivičnog zakonika Crne Gore prema okrivljenom se izriče:

MJERA BEZBJEDNOSTI
Oduzima se od okrivljenog vatreno oružje pištolj marke "CZ" model 70, kalibar 9 mm PARA, fabričkog broja 37386 sa okvirom i municiju - 7 komada metaka kalibra 9 mm - LUGER, kao predmeti upotrijebljeni u izvršenju krivičnog djela.

O b r a z l o ž e nj e
Osnovno državno tužilaštvo u Podgorici je optužnim predlogom Kt. br. 1489/17 od 22. 12. 2017. godine stavilo na teret okrivljenom S. A., izvršenje krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka u ODT-u, okrivljeni i njegov branilac su zaključili sporazum o priznanju krivice dana 18. 01. 2018. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog S. A. i da je okrivljeni u vrijeme i na način opisan u izreci ove presude učinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Odlučujući o kazni iz sporazuma o priznanju krivice, zaključenog između stranaka i branioca, u koju kaznu je shodno čl. 51 Krivičnog zakonika Crne Gore, uračunato vrijeme provedeno u pritvoru, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a sankcija odgovara svrsi izricanja krivičnih sankcija, imajući pritom u vidu okolnosti koje stoje na strani okrivljenog, a koje je cijenila državna tužiteljka prilikom pregovaranja o kazni, i to da je porodičan i otac dvoje maloljetne djece, dok je kao otežavajuća okolnost cijenjena činjenica da je okrivljeni ranije osuđivan presudom Višeg suda u Podgorici, te da su mu kao maloljetniku izricane vaspitne mjere zbog krivičnih djela teška tjelesna povreda i teška krađa, koje činjenice su cijenjene u sklopu ličnosti okrivljenog, pa će se i po nalaženju ovog suda sa kaznom zatvora u trajanju od 4 (četiri) mjeseca na okrivljenog u dovoljnoj mjeri uticati da ubuduće ne čini krivična djela, čime će biti ostvarena svrha kažnjavanja iz čl. 32 Krivičnog zakonika Crne Gore u vezi sa opštom svrhom propisivanja i izricanja krivičnih sankcija u smislu čl. 4 st. 2 Krivičnog zakonika Crne Gore.

Sud je okrivljenom primjenom čl. 75 Krivičnog zakonika Crne Gore izrekao mjeru bezbjednosti oduzimanje predmeta, i to: pištolj marke "CZ" model 70, kalibar 9 mm PARA, fabričkog broja 37386 sa okvirom i municiju - 7 komada metaka kalibra 9 mm - LUGER, kao predmete korišćene u izvršenju krivičnog djela.

Okrivljeni je obavezan na plaćanje troškova krivičnog postupka u iznosu od 30,00 eura, koji iznos se odnosi na ime sudskog paušala kao dijela troškova krivičnog postupka, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 19. 01. 2018. godine

ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković
ZAPISNIČARKA SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Okrivljenom i braniocu adv. D. D. L.,
- a/a.

Postupljeno dana __________________
Namještenik suda __________________