K.br.118/23/23
U IME CRNE GORE
OSNOVNI SUD U KOTORU, kao prvostepeni krivični sud po Srđanu Klikovcu, uz učešće zapisničara Jelene Marković, u krivičnom predmetu protiv P. N., kojeg brani adv. M. D., zbog krivičnog djela teška tjelesna povreda iz čl. 151. st. 1. Krivičnog zakonika Crne Gore, koji se vodi po optužnom predlogu ODT K. Kt.br. . od 09.05.2023.godine, nakon pravosnažnosti rješenja o usvajanju sporazuma o priznanju krivice, dana 11.03.2024.godine donio je

PRESUDU

OPTUŽENI P. N., JMBG ., od oca B. i majke V., rođene N., rođen 02.01.1981.godine u N., sa prebivalištem u P., R. B. br.., državljanin CG, pismen, VSS, magistar ekonomije, oženjen, otac dvoje djece, srednjeg imovnog stanja, ranije neosudjivan, protiv kojeg se ne vodi postupak za drugo krivično djelo
Kriv je

Što je dana 07.07.2019.godine oko 21,20 h, u naselju D. L., opština T., upravljajući PMV marke "A. .", reg.oznaka ., suprotno odredbama čl.17.st.1 i člana 182.st.2. Zakona o bezbjednosti saobraćaja na putevima (Sl.list CG br. 14/2017), svjestan da može učiniti djelo, pa je na to pristao i time ugrozio saobraćaj i doveo u opasnost život i tijelo oštećene E. P. iz T., na način što je upravljao vozilom iz pravca L. u pravcu T. pod dejstvom alkohola u krvi u koncetraciji od 1,298 promila apsolutnog alkohola u krvi i što dolaskom u blizini zgrade "S. .", nije obratio pažnju na oštećenu - pješaka, koja se u tom momentu nalazila na kolovozu u njegovog kolovoznoj traci u namjeri da pređe magistralni put i da preduzme radnju kočenja ako ne bi ugrozio njenu bezbjednost, već je nastavio sa kretanjem automobila i ostvario kontakt prednjim dijelom vozila sa oštećenom, uslijed čega je ista zadobila teške tjelesne povrede u vidu otoka lijeve podlaktice praćenog prelomom kostiju lijeve podlaktice, prelom bočnih nastavaka 2 i 3 slobinskog pršljena, nagnječenja kore velikog mozga, krvnim podlivom u moždanom tkivu i gubitkom svijesti, preloma X i XII rebra sa lijeve strane praćenog izlivanjem manje količine krvi u grudnu duplju, nakon čega je okrivljeni napustio lice mjesta, ostavivši bez pomoći lice - oštećenu čije je povrede prouzrokovao svojim vozilom,
- čime je izvršio krivično djelo teško djelo protiv bezbjednosti javnog saobraćaja iz čl. 348.st.1. u vezi sa krivičnim djelom ugrožavanje javnog saobraćaja iz čl. 339.st.1. KZ CG i krivičnog djela nepružanje pomoći licu povrijeđenom u saobraćajnoj nezgodi iz čl. 347.st.1. Krivičnog zakonika Crne Gore.

Pa mu sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ona neće izvršiti, ako okrivljeni u roku od 1 (jedne) godine i 6 (šest) mjeseci po pravosnažnosti presude ne učini novo krivično djelo.

Obavezuje se okrivljeni da na ime troškova krivičnog postupka uplati iznos od . €, te na ime sudskog paušala iznos od . €, u korist budžeta Crne Gore, na žiro račun broj . u roku od 15 dana od dana pravosnažnosti presude, pod prijetnjom prinudnog izvršenja, kao i da dokaz o uplati dostave ovom sudu s pozivom na broj K. 118/23/23.

O b r a z l o ž e nj e
Optužnim predlogom ODT K. Kt.br. . od 09.05.2023.godine stavljeno je na teret okrivljenom P. N. izvršenje krivičnog djela teška tjelesna povreda iz čl. 151. st. 1. Krivičnog zakonika Crne Gore.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, pročitani su optužni predlog ODT K. Kt.br. . od 09.05.2023.godine, zapisnik o uviđaju OB B. . broj . od 07.02.2023 godine, Izvještaj ljekara specijaliste JZU Opšte bolnice K. br. protokola . od 07.02.2023 godine, Izvještaj ljekara specijaliste JZU Kliničkog centra C. G. br. protokola . od 07.02.2023 godine, (15,17 do 15,26), Izvještaj ljekara specijaliste JZU Kliničkog centra C. G. br. protokola . od 07.02.2023 godine, (15,59 do 16,07), Izvještaj ljekara specijaliste JZU Kliničkog centra C. G. br. protokola . od 07.02.2023 godine, (15,17 do 15,26), Izvještaj ljekara specijaliste JZU Kliničkog centra C. G. br. protokola . od 07.02.2023 godine, (16,01 do 16,05), Izvještaj ljekara specijaliste JZU Kliničkog centra C. G. br. protokola . od 07.02.2023 godine, (16,05 do 16,08), Otpusnu listu sa epikrizom KCCG, br. istorije bolesti ., Izvještaj ljekara specijaliste H. poliklinike br. protokola . od 09.02.2023 godine, Izvještaj ljekara specijaliste JZU Kliničkog centra C. G. br. protokola . od 17.02.2023 godine, Izvještaj ljekara specijaliste JZU Kliničkog centra C. G. br. protokola . od 17.03.2023 godine, Uput ljekaru specijalisti JZU KCCG br. protokola . od 17.03.2023 godine, Upute Doma zdravlja P. br. . i . od 27.03.2023 godine, dva nalaza i mišljenja ljekarske komisije Fonda za zdravstveno osiguranje C. G. br. protokola . od 08.03.2023 godine i . od 20.03.2023 godine, nalaz i mišljenje sudskog vještaka medicinske struke prof dr Š. M. od 18.04.2023 godine i izvod iz KE Ministarstva pravde za okrivljenog P. N..

Iz sadržine prikupljenih dokaza na koje okrivljeni i njegov branilac nijesu imali nikakve primjedbe, sud je zaključio da je državna tužiteljka ODT K. pružila dovoljno dokaza o krivici optuženog P. N. i da je okrivljeni u vrijeme i na način opisan u izreci ove presude učinio krivično djelo teška tjelesna povreda iz čl. 151. st. 1. Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o prizanju krivice.

Odlučujući o krivičnoj sankciji iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Ovo sa razloga što optuženi ranije nije osudjivan, otac je dvoje maloljetne djece, dok otežavajučih okolnosti na njegovoj strani sud nije našao, pa mu je predhodno utvrdio za krivično djelo teška tjelesna povreda iz čl. 151. st. 1. Krivičnog zakonika Crne Gore, pa je sud okrivljenom primjenom odredbi čl.48.Krivičnog zakonika okrivljenom izrekao uslovnu osudu kojom mu je utvrdio jedinstvenu kaznu zatvora u trajanju od 6 (šest) mjeseci i istovremeno odredio da se ista neće izvršiti ukoliko okrivljeni u roku od 1 (jedne) godine i 6 (šest) mjeseci po pravosnažnosti presude ne učini novo krivično djelo, smatrajući da će se izrečenom krivičnom sankcijom ostvariti svrha kažnjavanja predvidjena članom 32 KZ-a, a u okviru opšte svrhe izricanja krivičnih sankcija iz člana 4 KZ-a, odnosno da će izrečena krivična sankcija, mjera upozorenja uticati na okrivljenog da ubuduće ne čini krivična djela.

Pošto je optuženi oglašen krivim obavezan je da na ime troškova krivičnog postupka plati iznos od . eura, na žiro račun Vrhovnog državnog tužilaštva . i na ime sudskog paušala iznos od . eura, na žiro račun Osnovnog suda u Kotoru ., sve u roku od 15 dana od dana pravosnažnosti presude. Paušalni iznos je odmjeren shodno imovnim prilikama optuženog, trajanju i složenosti krivičnog postupka, a ovo na osnovu člana 226. stav 3 ZKP-a.

Sa svega izloženog, a primjenom člana 303 ZKP-a, odlučeno je kao u izreci.

OSNOVNI SUD U KOTORU

Dana, 11.03.2024.godine
Zapisničar SUDIJA
Jelena Marković Srđan Klikovac
PRAVNA POUKA: Protiv ove presude nema se pravo žalbe