K.br. 607/12
U IME CRNE GORE
OSNOVNI SUD U NIKŠIĆU, kao prvostepeni krivični sudija Vesna Kovačević uz sudjelovanje Nikolić Rade kao zapisničara, u krivičnom predmetu protiv okrivljenih Radulović Ratka i Bojanović Borislava, zbog krivičnog djela produženo krivično djelo falsifikovanje isprave iz čl. 412.st.1. u vezi čl. 49. KZ, po optužnom predlogu ODT u Nikšiću, Kt.br.272/10, od 06.06.2012.god. nakon dovršenog glavnog i javnog pretresa dana 18.03.2013.god. u prisustvu zamjenika ODT-a Mićunović Vjere i okrivljenih Radulović Ratka i Bojanović Borislava, istog dana donio je a dana 21.03.2013..god. javno objavio

P R E S U D U
Okrivljeni: RADULOVIĆ RATKO, JMBG: 1203947260148, od oca Jovana i majke Darinke, rodjene Burić, rodjenog 13.03.1947.godine u Nikšiću, sa prebivalištem u Nikšiću, ulica Radojice Mijuškovića broj 2, državljanin Crne Gore, otac troje djece, zaposlen, pismen, sa završenom srednjom školom, srednjeg imovnog stanja, ranije osudjivan presudom Osnovnog suda Nikšić, K.br. 55/11, od 17.03.2011.god. 3 mjeseca zatvora – uslovno na jednu godinu,
Na osnovu čl. 373. tač.2. Zakonika o krivičnom postupku
OSLOBAĐA SE OD OPTUŽBE
Da je:

Dana 05.02.2010.godine u Nikšiću, izdao neistinitu ispravu – ovlašćenje Samostalnog sindikata Rudnici boksita AD Nikšić broj 01-121 od 05.02.2010.godine, u koje je unio neistinite podatke da mu je Samostalni sindikat Rudnici boksita AD Nikšić na sjednici održanoj dan 03.02.2010.godine dao ovlašćenje da zastupa tu Sindikalnu organizaciju u vezi sa njenom registracijom i istu potpisao kao predstavnik Sindikalne organizacije Samostalnog sindikata Rudnici boksita AD Nikšić i ovjerio pečatom tog sindikata, iako navedena sjednica nije održana, koju neistinitu ispravu je upotrijebio kao pravu tako što je istog dana predao Ministarstvu rada i socijalnog staranja u Podgorici uz zahtjev broj 01.121 od 05.02.2010.godine za promjenu sindikalnog predstavnika u registru sindikalnih organizacija i za izdavanje potvrde, na osnovu koje neistinite isprave mu je Ministarstvo rada i socijalnog staranja Podgorica izdalo potvrdu broj 0201-824 od 05.02.2010.godine da je ovlašćeni sindikalni predstavnik Samostalnog sindikata Rudnici boksita AD Nikšić,
Dana 24.02.2010.godine u Nikšiću, izdao neistinitu ispravu – ovlašćenje Samostalnog sindikata Rudnici boksita AD Nikšić broj 01-152 od 24.02.2010.godine, u koje je unio neistinite podatke da mu je Samostalni sindikat Rudnici boksita AD Nikšić na sjednici održanoj dana 24.02.2010.godine dao ovlašćenje da zastupa tu sindikalnu organizaciju u vezi sa njenom registracijom i istu potpisao kao predstavnik Sindikalne organizacije Samostalnog sindikata Rudnici boksita AD Nikšić i ovjerio pečatom tog sindikata, iako navedena sjednica nije održana, koju neistinitu ispravu je upotrijebio kao pravu tako što je istog dana predao Ministarstvu rada i socijalnog staranja u Podgorici uz zahtjev broj 01.153 od 24.02.2010.godine za promjenu sindikalnog predstavnika u registru sindikalnih organizacija i za izdavanje potvrde,
čime bi izvršio produženo krivično djelo falsifikovanje isprave iz čl.412 st.1 u vezi člana 49 Krivičnog zakonika.

Troškovi krivičnog postupka padaju na teret budžedskih sredstava ovog suda.

Prema
Okrivljenom : BOJANOVIĆ BORISLAVU, od oca Miloša i majke Ljubice, rodjene Vulanović, rodjenog 06.01.1953.godine u Nikšiću, sa prebivalištem u mjestu rodjenja ulica Partizanski odred br.12, državljanin Crne Gore, oženjen - otac petoro djece, zaposlen, pismen, sa završenom srednjom školom, srednjeg imovnog stanja,ranije neosudjivan
Shodno čl. 372. tač.1. Zakonika o krivičnom postupku
ODBIJA SE OPTUŽBA
Da je
Dana 22.02.2010.godine u Nikšiću, izdao neistinite isprave – odluku o izboru V.D. predsjednika Samostalnog sindikata Rudnici boksita AD Nikšić od 22.02.2010.godine I ovlašćenje Samostalnog sindikata Rudnika boksita AD Nikšić od 22.02.2010.godine, u koje je unio neistinite podatke da je na sjednici Samostalnog sindikata Rudnici boksita AD Nikšić održanoj dana 22.02.2010.godine izabran za V.D. predsjednika Samostalnog sindikata Rudnici boksita AD Nikšić i da mu je na toj sjednici Samostalni sindikat Rudnici boksita AD Nikšić dao ovlašćenje da zastupa tu Sindikalnu organizaciju u vezi sa njenom registracijom i iste isprave potpisao kao V.D. predsjednik sindikalne organizacije Samostalnog sindikata Rudnici boksita AD Nikšić i ovjerio pečatom tog sindikata, iako navedena sjednica nije održana, koje neistinite isprave je upotrijebio kao prave tako što ih je dana 23.02.2010.godine predao Ministarstvu rada i socijalnog staranja u Podgorici uz zahtjev od 22.02.2010.godine za promjenu imena sindikalnog predstavnika i predsjednika u registru sindikalnih organizacija i za izdavanje potvrde, na osnovu kojih neistinitih isprava mu je Ministarstvo rada i socijalnog staranja Podgorica izdalo potvrdu broj 0201-1370 od 23.02.2010.godine da je ovlašćeni sindikalni predstavnik Samostalnog sindikata Rudnici boksita AD Nikšić,
- čime bi izvršio produženo krivično djelo falsifikovanje isprave iz čl.412 st.1 u vezi čl.49 Krivičnog zakonika.

Troškovi krivičnog postupka padaju na teret budžetskih sredstava ovog suda .

O b r a z l o ž e n j e
Osnovni državni tužilac u Nikšiću, svojim optužnim predlogom stavio je na teret okrivljenima izvršenje krivičnog djela koje je činjenično i pravno bliže opisano izrekom presude, pa je zamjenik ODT-a Mićunović Vjera, zastupajući optužni akt na glavnom pretresu ostala pri optužnom aktu u odnosu na okrivljenog Radulović Ratka i konačno predložio da sud okrivljenog oglasi krivim i osudi po zakonu te da mu izrekne mjeru bezbjednosti oduzimanja predmeta shodno čl. 75. KZ dok je u odnosu na okrivljenog Bojanović Borislava odustala od optužbe usled nedostatka dokaza i predložila da sud donese presudu kojom se optužba odbija.

Okrivljeni Radulović Ratko nije priznao krivično djelo ni krivicu za isto pa je u navodima svoje odbrane u bitnom istakao da je u drugom mjesecu 2003.god. u redovnoj proceduri izabran za sindikalnog predstavnika u preduzeću »Rudnici boksita« i da je u registar sindikalnih organizacija upisan kao sindikalni predstavnik »Rudnika boksita«. Medjutim, u medjuvremenu na nezakonit način za predstavnika sindikalne organizacije izabran je Bojanović Borislav, pa je on pečate od tog preduzeća koji su bili kod njega i dalje zadržao za sebe dok su Bojanović Borislav i neki njegovi pomagači falsifikovali druge pečate sindikalne organizacije »Boksita« i iskoristili da bi se Bojanović upisao u registar sindikalnih organizacija za Rudnike boksita 29.01.2010.god. Ističe, da na nivou Boksita nije bilo izbora za novog sindikalnog predstavnika što znači da nije bilo njegove smjene jer bez izbora na nivou preduzeća Boksita to nije moglo biti učinjeno jedino da je podnio ostavku. Budući da je i dalje legitimni predstavnik sindikata Rudnika boksita koristeći originalne pečate da bi na zakonit način nastavio svoj posao odlučio je da izvrši upis u registar sindikalnih organizacija kod Ministarstva rada i socijalnog staranja, pa je 5.02.2010.god. izvršio svoj upis kao sindikalnog predstavnika u pomenutom registru Ministarstva. Ponovio je 24.02.2010.god. zakonito koristeći te pečate da se u registru upiše njegovo ime kao stari – novi predsjednik sindikata, a po kojem zahtjevu nije odlučeno, pa je u medjuvremenu zbog izmjena u zakonu podnio dosta validne dokumentacije, tj. pristupnica kako bi Ministarstvo ponovo njega upisalo kao sindikalnog predstavnika Boksita. Na glavnom pretresu je objasnio da je do momenta kada je on razriješen i izabran Bojanović postojao samo samostalni sindikat »Rudnika boksita« i tada su se podijelili na način što sada postoje samostalni sindikat Rudnika boksita a čiji je predstavnik Bojanović Borislav, a druga je sindikalna organizacija čiji je on lično prestavnik i koja ima oko 155 radnika, a koji radnici su na sjednicama izabrali da ih zastupa vezano za registraciju te sindikalne organizacije pa je iz tog razloga predao Ministarstvu rada i socijalnog staranja zahtjev za registraciju a zatim pečate koje su poslije mjesec i po izradili pa je te zahtjeve od 5.02.2010.god. i od 24.02.2010.god. ovjerio tim novim pečatima koji su izradjeni od strane Metalac Saveza Crne Gore u Zavodu za izradu pečata, dok su stari pečati ostali i dalje u kasi preduzeća Rudnika boksita. Dalje, objašnjava da kada je kazao u istrazi da je koristio originalne pečate mislio je upravo na ove nove pečate koji su izradjeni nakon njegovog ponovnog izbora i da je dobio odobrenje za novu sindikalnu organizaciju za koju je podnio zahtjev od strane Ministarstva rada i socijalnog staranja u Podgorici, čiji je on predstavnik, pa je nakon toga ponovo podnio zahtjev 24.02.2010.god. jer je izašao novi zakon o registraciji Sindikalnih organizacija Crne Gore, pa je po tom novom zahtjevu i novom zakonu registrovan u registar sindikalnih organizacija Crne Gore, takodje, objašnjava da je izabran od strane radnika koji nijesu htjeli da štrajkuju na način što su održane sjednice kada je osnovana skupština, a zatim izvršni odbor koji su izabrali njega kao predstavnika sindikalne organizacija i predsjednika sindikalne organizacije. Takodje, objašnjava da je po tadašnjem statutu moglo biti 5 sindikalnih organizacija jer je za jednu sindikalnu organizaciju potrebno 20 % od ukupnog broja radnika a on i sada ima i 35 % radnika u svojoj sindikalnoj organizaciji koja ga je izabrala za svog predstavnika i presjednika sindikalne organizacije. Na kraju je istakao da nije počinio predmetno krivično djelo jer ništa nije falsifikovao o čemu je priložio sudu dokaze te da ga sud usled nedostatka dokaza oslobodi od optužbe.

Okrivljeni Bojanović Borislav nije priznao krivično djelo ni krivicu za isto pa je u navodima svoje odbrane istakao daje dana 29.12.2009.god. održan sastanak povjereništva Sindikalne organizacije Rudnika boksita AD Nikšić, na kojem je bio prisutan 21 član sindikalnog povjereništva, kao i predsjednik sindikalne organizacije Radulović Ratko, a kojem je izglasano nepovjerenje obzirom da je 18 povjerenika glasalo da se Radulović smijeni. Na istoj sjednici formirano je radno tijelo koje treba da upravlja radom sindikata do izbora novog predsjednika. Dana, 14.01.2010.god. održana je sjednica povjereništva kojem je prisustvovalo 17 članova i većinom od 15 članova izabran je za V.D. predsjednika samostalnog sindikata. Kako bi mogao biti registrovan kao V.D. predsjednik samostalnog sindikata I jedino ovlašćeno lice za zastupanje te organizacije neophodno je bilo da odluku o njegovom izboru podnese Ministarstvu za rad I socijalnom staranju, ali takvu odluku nije mogao ovjeriti pečatom jer je smijenjeni predsjednik Radulović Ratko odbijao da preda pečat sindikata.Zbog takvog njegovog ponašanja oni su kao sindikalno povjereništvo odlučili da naprave novi pečat zbog čega je I održana sjednica sindikalnog povjereništva na kojoj je jednoglasno odlučeno pravljenje novog pečata kako bi mogli da ovjeravaju svoja dokumenta a o kojoj sjednici postoji zapisnik kao i odluka u pisanoj formi I isto uredno zavedeno u arhivi.Nakon što je u firmi Bulajić načinjen novi pečat oni su Ministarstvu poslali uredno ovjerenu odluku o davanju ovlašćenja njemu kao novom sindikalnom vodji zbog čega je i došlo do njihove registracije u Ministarstvu.

Na glavnom pretresu je pojasnio da su nakon ove sjednice od 14.01.2010.god. kada je izabran za V.D. predsjednika samostalnog sindikata održali sjednicu 22.02.2010.god. na kojoj sjednici je sindikalno povjereništvo potvrdilo odluku da je on predsjednik samostalnih sindikata Rudnika boksita, a zatim je 15.07.2010.god. zvanično postavljen za predsjednika samostalnog sindikata Rudnika boksita. Dalje, objašnjava da je tačno da je i samostalni sindikat Rudnika Boksita i sindikalna organizacija Rudnika Boksita registrovana u registru sindikata CG, čiji su predstavnici on I Radulović Ratko.

U dokaznom postupku sud je neposredno saslušao Svjedoke: Bulatović Miljana Čvorović Vejka, Bašović Ratka, Labudović Srdjana, Zečević Momira Damjanović Dušanku, Dubljević Dragana, Knežević Mihaila, Lučić Vlada, Perović Mojaša, Markuš Željka i Knežević Dušana izvršio uvid Ovlašćenja izdata od Samostalnog sindikata Rudnika boksita AD Nikšić, broj 01.121 od 05.02.2010.godine, 01-152 od 24.02.2010.godine i od 22.02.2010.godine, Zahtjeve Radulović Ratka za promjenu sindikalnog predstavnika u registru sindikalnih organizacija i za izdavanje potvrde, broj 01-121 od 05.02.2010.godine i broj 01-153 od 24.02.2010.godine i zahtjev Bojanović Borislava za promjenu sindikalnog predstavnika u registru sindikalnih organizacija i za izdavanje potvrde od 22.02.2010.godine, Potvrde Ministarstva rada i socijalnog staranja - Podgorica broj 0201-824 od 05.02.2010.godine i broj 0201-1370 od 23.02.2010.godine, izvršen uvid u sporazum saveza sindikata CG i odluku br. 02-010, uvid u zapisnik sa skupštine sindikalne organizacije Rudnika boksita AD Nikšić od 3.02.1010.god. I 23.04.2010.god. izborne skupštine Samostalnog sindikata Rudnika boksita, zapisnik sa sjednice samostalnog sindikata br. 01-151, od 24.02.2010.god. uvid u djelovodnik iz 2010.god., uvid u zapisnik br. 01-02 od 16.05.2010. godine, uvid u potvrdu Ministarstva rada i socijalnog staranja br. 0201-16171 od 13.09.2010. godine, uvid u registar reprezatitivnih sindikata.

Iz iskaza saslušanih svjedoka Bulatović Miljana Čvorović Vejka, Bašović Ratka, Labudović Srdjana, Zečević Momira Damjanović Dušanku, Dubljević Dragana, Knežević Mihaila, Lučić Vlada, Perović Mojaša, Markuš Željka i Knežević Dušana proizilazi da je na sjednici sindikata Boksita 29.12.2009.god. sindikalno povjereništvo smijenilo Radulović Ratka dotadašnjeg predsjednika sindikata za koju smjenu je glasalo izmedju 18-21 prisutni član sindikata, a da je zatim formirana radna grupa da rukovodi sindikatom do izbora novog predsjednika a koji su bili Bulatović Miljan, Bašović Ratko I Bojanović Borislav, zatim su dana 14.01.2010.god. na sjednici koja je održana izabrali Bojanović Borislava kao vršioca dužnosti presjednika sindikata, pa obziorm da Rdulović Ratko nije želio da im preda prečata, a što je bila njegova obaveza iz tog razloga su održali sjednicu povjereništva 18.01.2010.god. i odlučili da se izradi novi pečat, a zatim je ta odluka o imenovanju Bojanović Borislava za V.D. predsjednika sindikata sa tim novim pečatom poslata Ministarstvu koji je naknadno izvršio registraciju u registru sindikalnih organizacija. Napominju da je na svakoj sjednici vodjen zapisnik koji je potpisan od tačno odredjenog broja članova povjerenika koji su bili prisutni na tim sjednicama.

Svjedok Bulatović Miljan je pred ovim sudom pored prednjeg izjavio da je po tadašnjem statutu moglo da se organizuje 5 sindikalnih organizacija, jer je za jednu sindikalnu organizaciju bilo potrebno 20 %, od ukupnog broja radnika da je za tu sindikalnu organizaciju.

Uvidom u ovlašćenje izdato od Samostalnog sindikata Rudnika boksita AD Nikšić, broj 01.121 od 05.02.2010.godine i uvidom u ovlašćenje broj 01-152 od 24.02.2010.godine proizilazi da je samostalni sindikat Rudnici Boksita AD Nikšić, na sjednici održanoj 3.02.2010.god. dao ovlašćenje Radulović Ratku kao predstavniku sindikalne organizacije da zastupa sindikalnu organizaicju u vezi sa njenom registracijom a koje ovlašćenje je potpisao prestavnik sindikalne organizacije Radulović Ratko I ovjerio pečatom Rudnika boksita.

Uvidom u zahtjeve Radulović Ratka za promjenu sindikalnog predstavnika u registru sindikalnih organizacija i za izdavanje potvrde, broj 01-121 od 05.02.2010.godine I uvidom u zahtjev broj 01-153 od 24.02.2010.godine proizilazi da su podnijeti zahtjevi za promjenu sindikalnog predstavnika u registar sindikalnih organizacija i za izdavanje potvrde od strane samostalnog sindikata Rudnika Boksita a koji zahtjev je potpisan od strane Radulović Ratka kao sindikalnog predstavnika I ovjeren pečetom samostalnog sindikata Rudnika boksita.

Uvidom u zahtjeve Bojanović Borislava za promjenu sindikalnog predstavnika u registru sindikalnih organizacija i za izdavanje potvrde od 22.02.2010.godine, proizilazi da je predmet zahtjev za promjenu imena sindikalnog predstavnika (predsjednika) u registar sindikalnih organizacija I izdavanje potvrda obzirom da je na sjednici samostalnog sindikata održanoj 22.02.2010.god. za sindikalnog prestavnika, odnosno vršioca dužnosti izabran Bojanović Borisalav a koji je potpisao prednji zahtjev i ovjerio pečatom samostalnog sindikata Rudnika boksita.

Uvidom u potvrde Ministarstva rada i socijalnog staranja - Podgorica broj 0201-824 od 05.02.2010.godine i broj 0201-1370 od 23.02.2010.godine, proizilazi da je Ministarstvo rada I socijalnog staranja izdalo potvrdu da je ovlašćeni sindikalni predstavnik – predsjednik Bojanović Borislav koji je upisan u registar dana 23.02.2010.god. a u drugu potvrdu da je kao ovlašćeni sindikalni predstavnik – predsjednik Radulović Ratko koji je upisan u registar dana 5.02.2010.god.

Uvidom u zapisnik sa skupštine sindikalne organizacije Rudnika boksita AD Nikšić od 3.02.1010.god. br. 01-108, proizilazi da je dana 3.02.2010.god. održana izborna skupština samostalnog sindikata Rudnika boksita AD Nikšić, sa početkom u 10,00 h, te da je dnevni red bio izbor predsjednika samostalnog sindikata AD i izbor novog rukovodstva i nadzornog odbora te da je navedeni zapisnik potpisan od 16 prisutnih povjerenika koji su glasali ZA a koji je zapisnik i ovjeren.

Uvodom u zapisnik sa sjednice samostalnog sindikata br. 01-151, od 24.02.2010.god. proizilazi da je održana druga sjednica samostalnog sindikata dana 24.02.2010.god. gdje je bio dnevni red izbor predstavnika sindikata da zastupa sindikalnu organizaciju u vezi sa njenom registracijom, da sjednici prisustvuju svi povjerenici cjelina kojih je bilo 16-st, a kojom predsjedava Ratko Radulović te da su doneseni zaključci da se ovlašćuje Radulović Ratko kao predsjednik sindikata da zastupa organizaciju u vezi sa njenom registraciojom u Ministarstvu rada I socijalnog staranja a koji povjerenici su dali jednoglasno ovlašćenje Radulović Ratku a koji zapisnik je potpisan uredno od 16 povjerenika I isti ovjeren.

Uvidom u djelovodnik iz 2010.god., proizilazi da je dana 3.02.2010.god. zaveden zapisnik sa izborne sjednice samostalnog sindikata od 3.02.2010.god. pod br. 108, zapisnik sa druge sjednice samostalnog sindikata održanog 24.02.2010.god. ovlašćenje za Radulović Ratka kao i zahtjev Ministarstvu rada I socijalnog staranja pod br. 151, 152 I 153. djelovodnika.

Imajući u vidu zakonsku definiciju krivičnog djela koje je okrivljenom Radulović Ratku stavljeno na teret falsifkovanje isprave iz čl. 412.st.1. KZ, da krivično djelo čini onaj ko napravi lažnu ili izda neistinitu ispravu ili preinači pravu ispravu u namjeri da se takva isprava upotrijebi kao prava, ili ko takvu lažnu ili neistinitu ispravu upotrijebi kao pravu ili je napravi radi upotrebe sud je utvrdio da nema nesumnjivih dokaza koji bi sa sigurnošću potvrdili da je okrivljeni počinio predmetno krivično djelo. Naime, okrivljenom Radulović Ratku je stavljeno na teret, da je izdao neistinitu ispravu – ovlašćenje samostalnog sindikata Rudnika boksita AD Nikšić, od 5.02.2010.god. I da je unio neistinite podatke da mu je samostalni sindikat Rudnika boksita na sjednici održanoj dana 3.02.2010.god. dao ovlašćenje da zastupa tu sindikalnu organizaciju u vezi sa njenom registracijom a koju je ručno potpisao i ovjerio pečatom sindikata, iako ta sjednica nije održana, te da je takvu ispravu upotrijebio jer je predao Ministarstvu rada i socijalnog staranja u Podgorici, za promjenu sindikalnog predstavnika u registru sindikalnih organizacija i za izdavanje potvrde, na osnovu čega mu se izdala potvrda da je ovlašćeni sindikalni predstavnik Samostalnog sindikata Rudnika boksita AD Nikšić, a što je učinio i 24.02.2010.god. Medjutim, provjeravajući tu činjenicu sud je proveo niz dokaza, pa je iz cjelokupnog dokaznog postupka, odbrane okrivljenog koji negira da je počinio predmetno krivično djelo ističući da nije izdao nikakvu neistinitu ispravu niti unio neistinite podatke, obzirom da je sjednica samostalnog sindikata Rudnika boksita održana i 3.02.2010.god. i 24.02.2010.god. na kojim sjednicama su povjerenici kojih je bilo 16-est jednoglasno glasali da se on izabere za novog predsjednika -predstavnika samostalnog sindikata Rudnika boksita AD Nikšić a koji navodi odbrane su potvrdjeni i zapisnicima br. 01-108, od 3.02.2010.god. i br. 01-151, od 24.02.2010.god. samostalnog sindikata Rudnika boksita AD Nikšić iz kojih zapisnika proizilazi da je sjednica održana u Rudnicima boksita gdje je bilo prisutno 16-est članova kojji su se uredno potpisali na tim zapisnicima i konstatovano da se ovlašćuje Radulović Ratko da kao predsjednik – predstavnik sindikata zastupa tu sindikalnu organizaciju u vezi sa njenom registracijom u Ministarstvo rada i socijalnog staranja a koji zapisnici i zahtejevi su zavedeni djelovodnik Rudnika boksita AD Nikšić.

Obzirom na prednje sud utvrđuje da nema nesumnjivih dokaza da je okrivljeni Radulović Ratko dana 05.02.2010.godine u Nikšiću, izdao neistinitu ispravu – ovlašćenje Samostalnog sindikata Rudnici boksita AD Nikšić broj 01-121 od 05.02.2010.godine, u koje je unio neistinite podatke da mu je Samostalni sindikat Rudnici boksita AD Nikšić na sjednici održanoj dan 03.02.2010.godine dao ovlašćenje da zastupa tu Sindikalnu organizaciju u vezi sa njenom registracijom i istu potpisao kao predstavnik Sindikalne organizacije Samostalnog sindikata Rudnici boksita AD Nikšić i ovjerio pečatom tog sindikata, iako navedena sjednica nije održana, koju neistinitu ispravu je upotrijebio kao pravu tako što je istog dana predao Ministarstvu rada i socijalnog staranja u Podgorici uz zahtjev broj 01.121 od 05.02.2010.godine za promjenu sindikalnog predstavnika u registru sindikalnih organizacija i za izdavanje potvrde, na osnovu koje neistinite isprave mu je Ministarstvo rada i socijalnog staranja Podgorica izdalo potvrdu broj 0201-824 od 05.02.2010.godine da je ovlašćeni sindikalni predstavnik Samostalnog sindikata Rudnici boksita AD Nikšić i da je dana 24.02.2010.godine u Nikšiću, izdao neistinitu ispravu – ovlašćenje Samostalnog sindikata Rudnici boksita AD Nikšić broj 01-152 od 24.02.2010.godine, u koje je unio neistinite podatke da mu je Samostalni sindikat Rudnici boksita AD Nikšić na sjednici održanoj dana 24.02.2010.godine dao ovlašćenje da zastupa tu sindikalnu organizaciju u vezi sa njenom registracijom i istu potpisao kao predstavnik Sindikalne organizacije Samostalnog sindikata Rudnici boksita AD Nikšić i ovjerio pečatom tog sindikata, iako navedena sjednica nije održana, koju neistinitu ispravu je upotrijebio kao pravu tako što je istog dana predao Ministarstvu rada i socijalnog staranja u Podgorici uz zahtjev broj 01.153 od 24.02.2010.godine za promjenu sindikalnog predstavnika u registru sindikalnih organizacija i za izdavanje potvrde, pa je sa prednjih razloga primjenom čl. 373. tč. 2. ZKP-a okrivljenog oslobodio od optužbe obzirom na odredbu člana 3 stav 3 ZKP-a kojom je propisano da ako i nakon pribavljanja svih raspoloživih dokaza i njihovog izvodjenja u krivičnom postupku ostane samo sumnja u odnosu na postojanje nekog bitnog obeležja krivičnog djela ili u pogledu činjenica od koje zavisi primjena neke odredbe Krivičnog ili ovog zakonika sud će donijeti odluku koja je povoljnija za okrivljenog.

Cijeneći prednje utvrđeno činjenično stanje sud nije analiziorao način na koji je izabran okrivljeni Radulović za predstavnika Sindikalne organizacije Samostalnog sindikata Rudnici boksita AD Nikšić jer isto nije predmet ovog postupka niti je sud ulazio u zakonitost istog obzirom da to može biti predmet nekog drugog krivičnog djela ili postupka jer je sud isključivo vezan činjeničnim opisom optužbe i obzirom da je istom stavljeno na teret da je falsifikovao isprave i to da je unio neistinite podatke da mu je Samostalni sindikat Rudnici boksita AD Nikšić na sjednicama dao ovlašćenje da zastupa tu sindikalnu organizaciju u vezi sa njenom registracijom iako te sjednice nijesu održane to je sud nesporno utvrdio da okrivljeni nije unio nestinite podatke obzirom da su sjednice održane i na istima dato ovlašćenje da okrivljeni Radulović zastupa tu sindikalnu organizaciju pa ga je oslobodio od optužbe.

Kako je zastupnik optužbe u odnosu na okrivljenog Bojanović Borislava odustao od optužbe usled nedostatka dokaza i predložio da sud donese presudu kojom se optužba odbija to je sud shodno čl. čl. 372. tač.1. Zakonika o krivičnom postupku odlučio kao u izreci presude.

Pošto je sud okrivljenog Radulović Ratka oslobodio od optužbe, a u odnosu na okrivljenog Bojanović Borislava donio presudu kojom se optužba odbija odlučeno je da troškovi krivičnog postupka padaju na teret budžetskih sredstava ovog suda
Sa svega izloženo odlučeno je kao u izreci.

OSNOVNI SUD U NIKŠIĆU, dana 21.03 2013.godine.

Zapisničar, S U D I J A,
Rada Nikolić,s.r. Vesna Kovačević ,s.r.

Za tačnost otpravka tvrdi i ovjerava
službenik suda
PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste preko ovog suda, Višem sudu Podgorica.