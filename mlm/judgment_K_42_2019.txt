K. br. 42/19
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv okrivljenog L. L. zbog krivičnog djela nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice Kt. br. 2004/18 od 11.02.2019. godine, zaključenog između državne tužiteljke I. V., okrivljenog L. L. i njegovog branioca adv. I. D., dana 21.02.2019. godine donio je
P R E S U D U
Okrivljeni:

L. L., JMB xxxxxxxxxxxxx, sa nadimkom E., od oca B. i majke F., rođene P., rođen xx.xx.19xx. godine u Pg, sa prebivalištem u Pg- ul. T. br. xx, državljanin Crne Gore, razumije crnogorski jezik, koji je i njegov jezik, automehaničar, oženjen, otac dvoje djece, pismen, završio srednju školu, lošeg imovnog stanja, ranije neosuđivan, protiv kojeg se ne vodi postupak za drugo krivično djelo, u pritvoru po rješenju sudije za istragu Kri. br. 324/18 od 18.06.2018. godine, koji se računa od 30.12.2018. godine sa početkom u 22:30 časova.

Kriv je

Što je:

Dana 30. decembra 2018. godine, oko 21,45 časova, u svojoj porodičnoj kući, koja se nalazi u ulici T. br. xx, u Pg, svjestan svog djela čije izvršenje je htio, znajući da je njegovo djelo zabranjeno, primjenom grubog nasilja narušio tjelesni integritet člana svoje porodice – supruge O. E., na način što je nakon prepirke sa oštećenom, istu uhvatio rukom za vrat, stiskajući je, dok ju je drugom rukom više puta udario pesnicom u predjelu lijeve bočne strane glave, tačnije sljepoočnice i potiljka, nakon čega je sa obije ruke uhvatio za vrat, stiskajući je, kojom prilikom je oštećenoj nanio laku tjelesnu povredu u vidu dva potkožna krvna podliva u lijevom sljepoočnom predjelu i u potiljačnom predjelu i oguljotine u predjelu oba donjovilična ugla,
- čime je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore.

Pa sud okrivljenog zbog navedenog krivičnog djela, primjenom čl. 4 st. 2, čl. 32, čl. 36, čl. 42 st. 1 i čl. 51 st. 1 Krivičnog zakonika Crne Gore, te čl. 226, čl. 229, čl. 303 i čl. 374 Zakonika o krivičnom postupku,
O S U Đ U J E
Na kaznu zatvora u trajanju od 2 (dva) mjeseca, u koju kaznu se okrivljenom uračunava vrijeme provedeno u pritvoru od 30.12.2018. godine sa početkom u 22:30 časova, pa nadalje.

Na osnovu čl. 77a Krivičnog zakonika Crne Gore sud okrivljenom izriče
MJERU BEZBIJEDNOSTI
ZABRANA PRIBLIŽAVANjA
Okrivljenom L. L. zabranjuje se približavanje oštećenoj E. O.

Ova mjera će trajati 1 (jednu) godinu po pravosnažnosti presude, s tim da se vrijeme provedeno u zatvoru ne uračunava u vrijeme trajanja ove mjere.

Na osnovu čl. 77b Krivičnog zakonika Crne Gore sud okrivljenom izriče
MJERU BEZBIJEDNOSTI
UDALJENJE IZ STANA ILI DRUGOG PROSTORA ZA STANOVANJE
Okrivljeni L. L. udaljava se iz stana, odnosno prostora za stanovnje koji se nalazi u porodičnoj kući, u ulici Tuška br. 14, u Podgorici, a u kom prostoru je živio sa oštećenom E. O.

Ova mjera će trajati 1 (jednu) godinu po pravosnažnosti presude, s tim da se vrijeme provedeno u zatvoru ne uračunava u vrijeme trajanja ove mjere.

Obavezuje se okrivljeni da plati po osnovu troškova krivičnog postupka iznos od 90,50 eura, u roku od 15 dana po pravosnažnosti presude, pod prijetnjom izvršenja, kao i troškove koji se odnose na nagradu braniocu po službenoj dužnosti o čijoj visini će sud odlučiti posebnim rješenjem, shodno čl. 227 st. 2 Zakonika o krivičnom postupku.

O b r a z l o ž e nj e
Optužnim predlogom Osnovnog državnog tužilaštva Podgorica Kt. br. 2004/18 od 25.01.2019. godine okrivljenom L. L. stavljeno je na teret da je izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegov branilac su zaključili sporazum o priznanju krivice dana 11.02.2019. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza sud je zaključio da je državna tužiteljka pružila dovoljno dokaza o krivici okrivljenog, te da je okrivljeni L. L. u vrijeme, mjesto i na način opisan u izreci ove presude učinio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o kazni iz sporazuma o priznanju krivice, zaključenog između stranaka i branioca, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi izricanja krivičnih sankcija, imajući pritom u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o visini kazne, i to njegove lične prilike, odnosno činjenicu da se radi o licu zrelije životne dobi koje je lošeg imovnog stanja, njegov raniji život i s tim u vezi raniju neosuđivanost, te njegovo držanje poslije učinjenog krivičnog djela izraženo kroz priznanje krivice i izraženo kajanje, dok je otežavajuća okolnost to što je krivično djelo učinjeno u prisustvu maloljetnog lica.

Shodno čl. 51 st. 1 Krivičnog zakonika Crne Gore okrivljenom je u izrečenu kaznu uračunato vrijeme provedeno u pritvoru, na način kako je to predstavljeno u izreci presude.

Sud je, shodno članu 77a Krivičnog zakonika Crne Gore okrivljenom izrekao mjeru bezbjednosti zabrana približavanja oštećenoj E. O., na način kako je to predstavljeno u izreci presude. Ovo iz razloga što je iz iskaza svjedoka oštećenog E. O., a koji se nalazi u spisima Osnovnog državnog tužilaštva Podgorica Kt. br. 2004/18, kao i njenog izjašnjenja pred sudom utvrđeno da postoji opasnost da bi okrivljeni prema njoj mogao ponovo da izvrši isto ili istovrsno krivično djelo.

Takođe, sud je, shodno članu 77b Krivičnog zakonika Crne Gore okrivljenom izrekao mjeru bezbjednosti udenje iz stana ili drugog prostora za stanovnje koji se nalazi u porodičnoj kući, u ulici T. br. xx, u Pg, na način kako je to predstavljeno u izreci presude. I ova mjera je izrečena zbog navedene opasnosti da bi okrivljeni mogao ponovo izvršiti krivično djelo nasilje u porodici ili u porodičnoj zajednici.

Okrivljeni je obavezan da plati troškove krivičnog postupka u iznosu od 90,50 eura, od čega se iznos od 60,50 € odnosi na ime troškova medicinskog vještačenja, dok se iznos od 30,00 € odnosi na paušal, kao dio troškova krivičnog postupka, koji je odmjeren prema trajanju i složenosti postupka i imovnom stanju okrivljenog. Takođe, okrivljei je obavezan da plati troškove koji se odnose na ime nagrade braniocu po službenoj dužnosti, o čijoj visini će sud odlučiti posebnim rješenjem, shodno čl. 227 st. 2 Zakonika o krivičnom postupku.

Sa izloženog, na osnovu čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 21.02.2019. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja