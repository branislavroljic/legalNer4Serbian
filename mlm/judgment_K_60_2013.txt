K.BR.60/13
U IME CRNE GORE
OSNOVNI SUD U KOLAŠINU,kao prvostepeni krivični po sudiji Mirjani Čepić kao sudiji pojedincu, uz učešće zapisničara Bošković Slavke,u krivičnom predmetu protiv oktivljenog B. R. ,iz K.,zbog krivičnog djela laka tjelesna povreda iz čl.152 st2 Krivičnog zakonika,postupajući po optužnom aktu ODT Kolašin.Kt.br.84/13 od 12.12.2013.godine,nakon održanog glavnog,javnog pretresa donio je i javno objavio dana 28.01.2014.godine

PRESUDU

OKRIVLJENI:

B. R. JMBG ., od oca S. i majke B. rođene P. rođen ..godine D.P.j gdje je i nastanjen, Crnogorac, državljanin CG,nezaposlen, neoženjen pismen, završio Ugostiteljsku školu, lošeg imovnog stanja, govori srpskim jezikom, do sada osuđivan,
KRIV JE
Zato što je:

Dana 7.12.2013.godine oko oo,5 časova u ulici P.P. u K. ispred ugostiteljskog objekta "D." lako tjelesno povrijedio oštećenog T. J., na način što mu je nakon predhodnog konflikta , nožem na rasklapanje čija je dužina sječiva 10 cm, sredsvom podobnim da tijelo teško povrijedi ili zdravlje teško naruši zadao ubodnu ranu u predjelu spoljašnje desne strane tijela nanijevši mu tom prilikom laku tjelesnu povredu u vidu rane ubodine dužine 2cm i dubine 2cm , desne bočne strane tijela, u predjelu ilijačne kosti .

-Čime je izvršio krivično djelo laka tjelesna povreda iz čl.152 stav 2 u vezi stava 1 Krivičnog zakonika .

Pa ga sud primjenom citirane zakonske odredbe i čl.2,4,32,33,36 Krivičnog zakonika i čl. 374, te čl. 229 i 226 ZKP-a
O S U Đ U J E
Na kaznu zatvora u trajanju od 3/tri/ mjeseca, u koju se ima uračunati vrijeme provedeno u pritvoru počev od 7.12.2013.godine do 13.12.2013.godine, a koju će okrivljeni izdržavati po pravosnažnosti presude.

Obavezuje se okrivljeni da na ime troškova krivičnog postupka uplati iznos od 60,50€, te da na ime sudskog paušala uplati iznos od 30,00€ , prednje u roku od 15 dana od dana pravosnažnosti presude, pod prijetnjom prinudnog sudskog izvršenja na žiro račun br. 832-l96-94, koji se vodi na ime Osnovnog suda Kolašin.

O b r a z l o ž e nje
ODT iz Kolašina svojim oiptužnim aktom Kt.br.84/13 od 12.12.2013.godine stavio je na teret okrivljenom B. R. da je počino krivino djelo laka tjelesna povreda iz čl.l52 stav 2 u vezi stava 1 Krivičnog zakonika, na način mjesto i vrijeme činjenično i pravno opisano izrekom presude.Pri podnijetom optužnom aktu zamjenik ODT Šćepanović Maja ostala je do okončanja glavnog pretresa, predlažući u završnoj riječi da sud okrivljenog oglasi krivim i osudi na kaznu zatvora u granicima predviđenim Krivičnom zakonikom.

Okrivljeni je prisustvovao glavnom pretresu i u cjelosti priznao izvršenje krivičnog djela te prihvatio krivicu za isto.Istakao je u bitnom da su tačni navodi optužnog akta da je 7.12.2013.godine poslije ponoći u ulici P. P. u Kolašinu ispred ugostiteljkog objekta "D." povrijedio oštećenog T.J., na način što ga je nakon predhodne svađe uboo nožen na rasklapanje, čija je dužina sječiva 10 cm.Izrazio je kajanje zbog počinjenog djela i obećao da ista i slična djela više neće vršiti.U završnoj riječi ostao je pri datom priznanju u toku postupka izražavajući kajanje.

Obzirom na činjenicu da je okrivljeni u cjelosti priznao izvršenje krivičnog djela u dokaznom postupku sud je shodno čl.340 ZKP-a, uz saglasnost prisutnih stranaka, donio rješenje da se izvedu samo dokazi od kojih zavisi odluka o krivičnoj sankciji, pa je na okolnosti pridruživanja krivičnom gonjenju saslušao oštećenog Tošić Janka i izvršio uvid u KE izdat na ime okrivljenog.

Oštećeni T. J. nije se tokom postupka pridružio krivičnom gonjenju protiv okrivljenog, niti je istakao imovinsko pravni zahtjev, pri ovoj svojoj izjavi ostao je i u završnoj riječi.

Iz izvoda iz KE izdatog od strane Uprave policije CB P. OB-i K. br..-. od ..2014.godine utvrđeno je da je okrivljeni do sada pravosnažno osuđivan i to: presudom Osnovnog suda u Kolašinu K.br../12 od l..20l2.godine za krivično djelo iz čl.246 stav 1 u vezi stava 1 Krivičnog zakonika izrečena mu je kazna zatvora u trajanju od 30 dana, presudom Osnovnog suda Kolašin K.br../l2 od 9.04.20l2.godine za krivično djelo iz čl.248 stav 1 Krivičnog zakonika izrečena mu je kazna 30 dana zatvora, presudom Osnovnog suda B. P.K.br../12 od ..2012.godine za krivično djelo iz čl.248 stav 1 Krivičnog zakonika izrečena mu je novčana kazna u iznosu od 800,00€.

Cijeneći naprijed sprovedene dokaze , i priznanje okrivljenog, koje je potpuno saglasno sa navodima optužnog akta, i koju odbranu je sud u potpunosti prihvatiosud nalazi da je tokom postupka je nesporno utvrđeno da je okrivljeni 7.12.2013.godine u Ul.P. P. u K. lako tjelesnog povrijedio oštećenog T. J., na način što mu je nakon predhodnog konflikta ,nožem na rasklapanje čija je dužina sječiva l0cm, dakle sredstvom podobnim da tijelo teško povrijedi ili zdravlje teško naruši, zadao ubodnu ranu u predjelu spoljašnje strane tijela , nanijevši mu tom prilikom laku tjelesnu povredu u vidu rane ubodine dužine 2cm i dubine 2cm desne bočne strane tijela u predjelu ilijačne kosti, kojim radnjama je okrivljeni ostvario sve bitne elemente bića krivičnog djela laka tjelesna povreda iz čl.l52 stav 2 u vezi stava 1 Krivičnog zakonika.Dakle, u konkretnom slučaju okrivljeni je postupao umišljajno, svjestan da nož predstavlja sredstvo podobno da tijelo teško povrijedi i zdravlje teško naruši, te da istim može nanijeti tjelesnu povredu oštećenom.

Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste a tiču se ličnosti okrivljenog i djela stavljenog mu na teret.Od olakšavajućih okolnosti na strani okrivljenog sud nalazi da je riječ o mladom čovjeku, te da je isti bezuslovno priznao izvršenje krivičnog djela.Činjenicu da je ranije osuđivan sud nije uzimao kao otežavajuću, obzirom da je riječ o krivičnim djelima protiv imovine, a ne krivičnim djelima protiv života i tijela.Kako je za ovo krivično djelo predviđena kazna zatvora do 3 godine sud je okrivljenog osudio na kaznu zatvora u trajanju od 3/tri/ mjeseca u koju je uručunao vrijeme koje je okrivljeni proveo u pritvoru počev od 7.12.20l3.godine do 13.12.2013.godine.Sud je nadalje mišljenja da će se ovakvom vrstom krivične sankcije postići svrha kažnjavanja predviđene čl.32 Krivičnog zakonika, te da će se istom uticati na okrivljenog da u buduće ne vrši ovakva ili slična krivična djela, te nadalje da će se postići svrha kako generalne tako i specijalne prevencije.

Kako je okrivljeni oglašen krivim to ga je sud obavezao na plaćanje troškova krivičnog postupka u iznosu od 60,50€ koji troškovi se odnose na naknadu za dati nalaz i mišljenje vještaku medicinske struke Borovinić Dr.Budimiru, te na plaćanje sudskog paušala u iznosu od 30,00€ koji je srazmjeran imovinskim prilikama okrivljenog , i dužini trajanja postupka , prednje shodno čl.229 u vezi čl.226 ZKP-a.

Sa svega naprijed iznijetog odlučeno je kao u izreci presude shodno čl.374 ZKP-a.

OSNOVNI SUD U KOLAŠINU

Dana 28.01.2014.godine
Zapisničar,Sudija
Bošković Slavkas.r. Mirjana Čepić s.r.

PRAVNA POUKA: protiv ove presude može se izjaviti žalba Višem sudu u Bijelom Polju u roku od 8 dana od dana prijema iste.