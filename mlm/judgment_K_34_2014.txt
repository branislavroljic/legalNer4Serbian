K.br 34/14
U IME CRNE GORE
OSNOVNI SUD U PODGORICI, kao prvostepeni, krivični, po sudiji Željki Jovović, uz učešće Danijele Rajković kao zapisničara, u krivičnom predmetu protiv okrivljenog P. Ž., zbog krivičnog djela iz čl. 381 st. 1 Krivičnog zakonika, po optužnom predlogu Osnovnog državnog Tužioca u Podgorici Kt. br. 15/14 od 17. 01. 2014. godine, nakon glavnog i javnog pretresa održanog dana 28.03.2014. godine, u prisustvu zastupnika ODT Ivanović Danijele i okivljenog, donio je i istog dana javno objavio

P R E S U D U
Okrivljeni
P. Ž., od oca Lj. i majke S., rođene I., rođen 19. 11. 19xx. godine u Podgorici, sa prebivalištem u mjestu rođenja, Ul. Ruža br xx, državljanin Crne Gore, autolakirer, oženjen, otac jednog djeteta, završio srednju školu, lošeg imovnog stanja, osuđivan presudom Osnovnog suda u Podgorici K. br. 03/10050 od 26. 04. 2004. godine zbog krivičnog djela krađa, 40 (četrdeset) dana uslovno na 1 (jednu) godinu, u odnosu na koju presudu je rješenjem Osnovnog suda u Podgorici Kv. br. 42/14 od 27.01.2014. godine utvrđena rehabilitacija osuđenog .

Kriv je:

Što je:

Dana 16. 01. 2013. godine, u svom stambenom objektu, u Ul. Ruža br. xx, u Podgorici, svjestan svog djela čije je izvršenje htio i znajući da je njegovo djelo zabranjeno, na električnom brojilu marke Landis gyr br. 91198758 skinuo službeni pečat elektro-distributivnu plombu br. PG024241, koju je ovlašćeno službeno lice Elektroprivrede Crne Gore postavilo radi osiguranja ispravnosti i tačnosti predmetnog brojila i priključio se na elektro-distributivnu mrežu, vlasništvo Elektroprivrede Crne Gore, u čemu je otkriven prilikom kontrole ovlašćenih lica elektrodistribucije Podgorica,
-čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika.

Pa mu Sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku izriče
USLOVNU OSUDU

Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da plati na ime troškova krivičnog postupka iznos od 30,00€, u roku od 15 dana od pravosnažnosti presude, pod prijetnjom prinudnog izvršenja.

O b a z l o ž e nj e
Optužnim predlogom ODT u Podgorici Kt. br 15/14 od 17. 01. 2014. godine stavljeno je na teret okrivljenom P. Ž. izvršenje krivičnog djela skidanje i povreda službenog pečata i znaka iz čl. 381 st. 1 Krivičnog zakonika. Zastupnik optužnog predloga Ivanović Danijela u završnoj riječi je izjavila da u cjelosti ostaje pri podnijetom optužnom predlogu i predlaže sudu da okrivljenog oglasi krivim zbog krivičnog djela stavljenog mu na teret i kazni po zakonu u granicama propisanim za ovo krivično djelo.

Okrivljeni P. Ž. je u svojoj odbrani u predhodnom postupku i na glavnom pretresu priznao izvršenje krivičnog djela stavljenog mu na teret i pojasnio da je dana 15. 01. 2013. godine, od strane radnika Elektrodistribucije, zbog duga za utrošenu električnu energiju, isključena struja u stanu u kojem živi sa svojom porodicom, u ul. Ruža broj xx u Podgorici. Kako je bilo zimsko vrijeme - januar mjesec, on i njegova porodica nisu mogli da obezbijede egzistenciju bez električne energije i on je istog dana skinuo distributivnu plombu sa poklopca električnog brojila, a zatim i poklopac, pa je tri žice koje su bile rašarafljene ponovo vratio i na taj način dobio struju u stanu. Znao da je time uradio krivično djelo, ali je to morao da uradi jer ima dijete koje je maloljetno. U završnoj riječi je naveo da mu je žao što je izvršio krivično djelo.

Imajući u vidu potpuno i jasno priznanje okrivljenog, koje u toku postupka nije dovedeno u sumnju, i cijeneći isto kao dokaz, to sud primjenom čl. 458 st. 2 Zakonika o krivičnom postupku, nije izvodio druge dokaze predložene optužnim predlogom, osim izvod iz kaznene evidencije na ime okrivljenog Uprave policije CB Podgorica br. 29-245/14-1815/2-140 od 29. 01. 2014. godine i izvršio uvid u Rješenje vijeća Osnovnog suda u Podgorici Kv. br. 42/14 od 27. 01. 2014. godine, od kojih zavisi vrsta i mjera krivične sankcije, pa je u postupku na nesumnjiv način utvrđeno da je okrivljeni dana 16. 01. 2013. godine, u svom stambenom objektu, u ul. Ruža br. xx, u Podgorici, svjestan svog djela čije je izvršenje htio i znajući da je njegovo djelo zabranjeno, na elekričnom brojilu marke Landis gyr br.91198758 skinuo službeni pečat elektro-distributivnu plombu br. PG024241, koju je ovlašćeno lice Elektroprivrede Crne Gore postavilo radi osiguranja ispravnosti i tačnosti predmetnog brojila i priključio se na elektro-distributivnu mrežu, vlasništvo Elektroprivrede Crne Gore, u čemu je otkriven prilikom kontrole ovlašćenih lica Elektrodistribucije Podgorica, čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika.

Okrivljeni je, postupajući na prethodno opisani način, bio svjestan svoga djela i htio njegovo izvršenje, odnosno bio je svjestan da predmet koji skida predstavlja službeni pečat koji je stavljen radi osiguranja predmeta ili prostorija, pa je preduzimajući skidanje pečata postupao, protivno zakonskim propisima, htio izvršenje djela, postupajući sa direktnim umišljajem, čime su se pored objektivnih stekli i subjektivni elementi bića krivičnog djela stavljenog mu na teret.

Prilikom odmjeravanja krivične sankcije sud je na strani okrivljenog u smislu čl. 42 st. 1 Krivičnog zakonika kao olakšavajuće okolnosti cijenio njegovo korektno držanje pred sudom, prihvatanje odgovornosti i stim u vezi jasno i potpuno priznanje izvršenje krivičnog djela, njegove lične i porodične prilike,činjenicu da je oženjen otac jednog djeteta, lošeg imovnog stanja, dok sud kao otežavajuću okolnost nije cijenio činjenicu da je okrivljeni ranije osuđivan, što je utvrdio izvodom iz kaznene evidencije na ime okrivljenog, a ovo imajući u vidu da je pravosnažnim riješenjem vijeća Osnovnog suda u Podgorici Kv. br. 42/14 od 27. 01. 2014. godine utvrđeno da je nastupila rehabilitacija okrivljenog po presudi Osnovnog suda u Podgorici K. br. 03/10050 od 26. 04. 2004. godine, pa iako ista nije sprovedena u kaznenoj evidenciji. Sud je primjenom čl. 53 i 54. Krivičnog zakonika okrivljenom izrekao uslovnu osudu kao u izreci presude, nalazeći da će se sa prijetnjom izvršenja utvrđene kazne zatvora od trideset dana te vremenom provjeravanja od jedne godine, na okrivljenog u dovoljnoj mjeri uticati da ubuduće ne vrši nova krivična djela, čime će se sa uspjehom ostvariti svrha uslovne osude iz čl. 52 st 2 Krivičnog zakonika u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.

Pošto je okrivljeni oglašen krivim, sud ga je obavezao da na ime troškova krivičnog postupka plati iznos od 30,00€, na ime paušala kao dijela troškova krivičnog postupka, koji iznos troškova krivičnog postupka je srazmjeran trajanju i složenosti krivičnog postupka i imovnim prilikama okrivljenog a ovo shodno čl. 226 i 229 Zakonika o krivičnom postupku.

Iz svega izloženog a primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 28. 03. 2014. godine

ZAPISNIČAR:

S U D I J A:

Danijela Rajković,s.r.

Željka Jovović,s.r.

PRAVNA POUKA:

Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.

ZTO Danijela Rajković
ZAPISNIČAR:

S U D I J A:

Danijela Rajković
Željka Jovović
DN-a: Po primjerak presude dostaviti:

- ODT Podgorica,
- Okrivljenom i
- A/a.

Postupljeno dana ______________
Radnik suda __________________