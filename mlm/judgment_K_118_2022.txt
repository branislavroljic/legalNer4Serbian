K. br. 118/22
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv okrivljenog R. K., zbog krivičnog djela nedavanje izdražavanja iz čl. 221 st. 1 Krivičnog zakonika Crne Gore, nakon javnog glavnog pretresa održanog 05.08.2022. godine, u prisustvu zastupnice optužbe Srne Pejović savjetnice u Osnovnom državnom tužilaštvu u Podgorici i okrivljenog, istog dana izrekao je i objavio
P R E S U D U
Okrivljeni: R. K., JMB ..., sa nadimkom R., od oca I. i majke M., rođene M., rođen ... godine u P., sa prebivalištem u P. - M. bb i boravištem u Š., B. - M. T. 16, državljanin Crne Gore, razumije crnogorski jezik, koji je i njegov jezik, saobraćajni tehničar, razveden, otac jednog djeteta, pismen, završio srednju školu, dobrog imovnog stanja, osuđivan presudom Višeg suda u Podgorici Kv. br. 233/2018 od 11.04.2018. godine zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore kojom je priznata presuda Općinskog suda u Slavonskom brodu koja je postala pravosnažna 06.06.2017. godine (3 godine zatvora), protiv kojeg se ne vodi postupak za drugo krivično djelo.

Kriv je

Što:

Od 15. marta 2020. do 15. aprila 2021. godine i 15. avgusta 2021. godine, u Podgorici, svjestan svog djela čije je izvršenje htio i svjestan da je njegovo djelo zabranjeno, nije davao izdžavanje za lice koje je po zakonu dužan da izdržava, a ta dužnost, iznos i način davanja izdržavanja su utvrđeni izvršnom sudskom odlukom - presudom Osnovnog suda u Podgorici P. br. 3675/19 od 12. decembra 2019. godine, izvršnom 02. marta 2020. godine, kojom je, do 15-og u tekućem mjesecu i dok za to budu postojali zakonski uslovi, obavezan da svakomjesečno plaća 200,00 eura, na ime izdržavanja oštećenog maloljetnog M. K., rođenog 2013. godine, uplatom na žiro račun njegove zakonske zastupnice, majke Lj. K., kod H. banke, broj ...,
- čime je izvršio krivično djelo nedavanje izdržavanja iz čl. 221 st. 1 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53, čl. 54 i čl. 221 st. 4 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.

Obavezuje se okrivljeni da na ime troškova krivičnog postupka plati 50,00 €, u roku od 15 dana po pravosnažnosti presude, pod prijetnjom izvršenja, kao i da plati troškove krivičnog postupka koji se odnose na ime nagrade punomoćnici zakonske zastupnice maloljetnog oštećenog, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.

Obavezuje se okrivljeni da uredno daje izdržavanje.

O b r a z l o ž e nj e
Okrivljenom R. K. je optužnim predlogom Osnovnog državnog tužilaštva u Podgorici Kt. br. 1336/21 od 16.02.2022. godine stavljeno na teret krivično djelo nedavanje izdržavanja iz čl. 221 st. 1 Krivičnog zakonika Crne Gore. Zastupnica optužbe je u završnoj riječi ostala pri podnijetom optužnom predlogu i predložila sudu da okrivljenog oglasi krivim i osudi po zakonu.

Okrivljeni R. K. je u odbrani datoj u izviđaju i na glavnom pretresu priznao izvršenje krivičnog djela koje mu se stavlja na teret i krivicu, u bitnom saglasno navodeći da je tačno da u periodu od 15.03.2020. godine do 15.04.2021. godine i 15.08.2021. godine nije davao izdržavanje za svog maloljetnog sina M. K., koji je rođen 2013. godine, u iznosu i na način kako je to utvrđeno izvršnom sudskom odlukom - presudom Osnovnog suda u Podgorici P. br. 3675/19 od 12.12.2019. godine, kojom je obavezan da do 15-og u tekućem mjesecu, dok za to budu postojali zakonski uslovi, svakomjesečno plaća 200,00 eura uplatom na žiro račun svoje bivše supruge Lj. K. koji se vodi kod H. banke broj ... .

Uzimajući u obzir potpuno i jasno priznanje okrivljenog, koje u toku postupka nije dovedeno u sumnju, i cijeneći ga kao dokaz, sud primjenom čl. 458 st. 2 Zakonika o krivičnom postupku nije izvodio druge dokaze, osim izvoda iz registra kaznenih evidencija Ministarstva pravde, ljudskih i manjinskih prava KE 306/22 od 23.02.2022. godine, od kojeg zavisi vrsta i mjera krivične sankcije. Na taj način je tokom postupka nesumnjivo utvrđeno da okrivljeni od 15. marta 2020. do 15. aprila 2021. godine i 15. avgusta 2021. godine, u P., nije davao izdžavanje za lice koje je po zakonu dužan da izdržava, a ta dužnost, iznos i način davanja izdržavanja su utvrđeni izvršnom sudskom odlukom - presudom Osnovnog suda u Podgorici P. br. 3675/19 od 12. decembra 2019. godine, izvršnom 02. marta 2020. godine, kojom je, do 15-og u tekućem mjesecu i dok za to budu postojali zakonski uslovi, obavezan da svakomjesečno plaća 200,00 eura, na ime izdržavanja oštećenog maloljetnog M. K., rođenog 2013. godine, uplatom na žiro račun njegove zakonske zastupnice, majke Lj. K., kod H. banke, broj ... .

Cijeneći subjektivni odnos okrivljenog prema izvršenom djelu, sud nalazi da je isti postupao sa direktnim umišljajem, odnosno da je bio svjestan da ne daje izdržavanje za lice koje je po zakonu dužan da izdržava u iznosu i na način kako je to utvrđeno izvršnom sudskom odlukom, a što je nesumnjivo i htio. Time je u njegovim radnjama pored objektivnih ostvaren i subjektivni element bića krivičnog djela nedavanje izdržavanja iz čl. 221 st. 1 Krivičnog zakonika Crne Gore.

Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegovo držanje poslije učinjenog krivičnog djela izraženo kroz prihvatanje odgovornosti, odnosno jasno i potpuno priznanje izvršenja krivičnog djela i ispoljeno kajanje, te činjenicu da je u potpunosti izmirio sva dospjela potraživanja, a s tim u vezi i stav zakonske zastupnice maloljetnog oštećenog koja se nije pridružila krivičnom gonjenju. Od otežavajućih okolnosti je cijenjen njegov raniji život, odnosno osuđivanost zbog krivičnog djela navedenog izreci presude, a što je utvrđeno iz izvoda iz registra kaznenih evidencija Ministarstva pravde, ljudskih i manjinskih prava KE 306/22 od 23.02.2022. godine. Međutim, sud je pritom posebno uzeo u obzir činjenicu da okrivljeni ranije nije osuđivan zbog istorodnog krivčnog djela, odnosno krivičnog djela protiv braka i porodice. Takođe, sud je imao u vidu da je proteklo više od pet godina od pravosnažnosti presude Općinskog suda u Slavonskom brodu, koja je postala pravosnažna 06.06.2017. godine, a kojom je okrivljenom izrečena kazna za umišljajno krivično djelo. Cijeneći navedene olakšavajuće okolnosti, sud je okrivljenom, shodno čl. 53 i čl. 54 Krivičnog zakonika Crne Gore, izrekao uslovnu osudu, kao u izreci presude, nalazeći da prema okrivljenom nije nužno primjeniti kaznu radi krivičnopravne zaštite, jer se može očekivati da će se i upozorenjem uz prijetnju kaznom zatvora u trajanju od trideset dana i vremenom provjeravanja u periodu od jedne godine, na okrivljenog u dovoljnoj mjeri uticati da ubuduće ne vrši krivična djela na štetu svog maloljetnog sina. Ovo iz razloga što je sud na osnovu procjene ličnosti okrivljenog, koji je u međuvremenu izvršio sve dospjele obaveze, zaključio da je i vođenje ovog krivičnog postupka dovoljno uticalo na okrivljenog da shvati da ubuduće mora redovno izmirivati svoje zakonske obaveze. Iz to razloga na okrivljenog nije neophodno strože djelovati, već će se i mjerom upozorenja uz prijetnju kaznom zatvora u dovoljnoj mjeri uticati da on ne ponovi slično ponašanje. Na navedeni način će se uspješno ostvariti svrha uslovne osude iz čl. 52 st. 2 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.

Sud je shodno čl. 221 st. 4 Krivičnog zakonika Crne Gore okrivljenog obavezao da uredno daje izdržavanje.

Kako je okrivljeni oglašen krivim, sud ga je, shodno čl. 226 i čl. 229 Zakonika o krivičnom postupku, obavezao da na ime paušalnih troškova krivičnog postupka plati iznos od 50,00 €, koji je određen prema trajanju i složenosti postupka i imovnom stanju okrivljenog. Takođe, okrivljeni je obavezan da plati troškove krivičnog posutpka koji se odnose na ime nagrade punomoćnici zakonske zastupnice maloljetnog oštećenog, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.

Na osnovu iznijetih razloga, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana 05.08.2022. godine
ZAPISNIČARKA S U D I J A
Edina Kraja, s.r. Rade Ćetković, s.r.

PRAVNA POUKA: Protiv ove presude dozvoljena je
žalba u roku od 8 dana od dana
prijema prepisa iste, Višem sudu
u Podgorici, a preko ovog suda.

ZTO. Edina Kraja