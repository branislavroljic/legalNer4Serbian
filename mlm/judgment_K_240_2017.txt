K. br. 240/17
U IME CRNE GORE
OSNOVNI SUD U PODGORICI, po sutkinji Željki Jovović, uz učešće namještenice suda Danijele Rajković kao zapisničarke, u krivičnom predmetu protiv okrivljenog M. L., zbog produženog krivičnog djela ugrožavanje sigurnosti iz čl. 168 st. 1 u vezi čl. 49 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 02. 06. 2017. godine donio je

P R E S U D U
Okrivljeni:

M. L., JMB xxxxxxxxxxxxxxx, od oca M. i majke Č., rođene V., rođen xx. xx. 19xx. godine u Podgorici, sa prebivalištem u mjestu rođenja Park šume - Zagorič, državljanin Crne Gore, završio srednju Mašinsku školu, neoženjen, bez djece, srednjeg imovnog stanja, osuđivan presudom Osnovnog suda u Podgorici K. br. 114/12 od 19. 12. 2013. godine, zbog krivičnog djela nasilničko ponašanje iz čl. 399 KZ CG - 6 (šest) mjeseci zatvora uslovno na 2 (dvije) godine; K. br. 395/13 od 09. 12. 2013. godine, zbog krivičnog djela učestvovanje u grupi koja je izvršila krivično djelo iz čl. 404 st. 1 KZ CG - 6 (šest) mjeseci zatvora uslovno na 1 (jednu) godinu i K. br. 331/12 od 22. 01. 2013. godine, zbog krivičnog djela teška krađa iz čl. 240 st. 1 tač. 3 KZ CG - 3 (tri) mjeseca zatvora.

Kriv je

Što je:

U periodu od novembra 2016. godine do marta 2017. godine u Podgorici, svjestan svog djela čije izvršenje je htio, znajući da je njegovo djelo zabranjeno, ugrozio sigurnost oštećene J. N. prijetnjama da će napasti na njen život i tijelo na način što joj je od novembra 2016. godine do marta 2017. godine sa svog broja telefona 06x/xxx-xxx na njen broj telefona 06x/xxx-xxx, uputio više prijetećih poruka i to neutvrđenog dana u novembru 2016. godine poslao joj je fotografiju pištolja a zatim i poruku sadržine "ovaj će ti presuditi", zatim dana 05. 12. 2016. godine, u 17:00 časova, poruku sadržine "kada napuniš 50 godine onda ćeš da budeš slobodna ako te do tada ne ubijem naravno", dana 06. 12. 2016. godine, u 00:40 časova, poruku sadržine "da ti ne uletim sa automatskom, da vas ubijem i nemoj mi se plazit je li ti jasno" i u 00:47 časova poruku sadržine "napraviću ti pakao, uradiću ti nešto što će te najviše u životu zaboljeti", dana 15. 12. 2016. godine više poruka i to, u 13:07 časova poruku sadržine "pakao ću ti napraviti pa ćeš vidjeti jesam li kompetentan", u 13:15 časova poruku sadržine "a zbog ovoga ko sam ja, osjetićete ti i tvoja familija", u 13:16 časova poruku sadržine "a zbog ovoga ponašanja svakako ćeš dobiti batine", u 13:20 časova poruku sadržine "vidjećeš svoga boga samo toliko", u 13:21 časova poruku sadržine "ubiću te", u 13:25 časova poruku sadržine "niđe mrdnuti iz kuće ne smiješ, upamti to, a ukoliko mrdneš pucaću tebe u čelo, a kuću ću da ti miniram kompletno", u 13:38 časova poruku sadržine "a Ostroga mi, majku ukopao, ti nijesi svjesna kakvu si grešku napravila aooo ništa neću da ti pričam samo ćeš da vidiš svoga boga zbog ovoga tvog ponašanja od noćas krećem", u 13:45 časova poruku sadržine "namjestiću da te siluju", u 13:48 časova poruku sadržine "krećemo od tvog brata", u 13:52 časa poruku sadržine "e pa sad da znaš kad mi se neko zamjeri na sve sam spreman", potom dana 23. 03. 2017. godine u 22:36 časova poruku sadržine "kakvu vibraciju, sad ćeš da upališ zvono na najjače moguće da ti ne zabijem taj telefon u usta da ga progutaš je li ti jasno", što je kod oštećene izazvalo osjećaj straha i uznemirenosti,
- čime je izvršio produženo krivično djelo ugrožavanje sigurnosti iz čl. 168 st. 1 u vezi čl. 49 Krivičnog zakonika Crne Gore.

Pa ga sud za navedeno krivično djelo primjenom odredbi čl. 4 st. 2, 32, 36, 42 st. 1 i 51 st. 1 Krivičnog zakonika Crne Gore, te čl. 226, 229, 239 i 374 Zakonika o krivičnom postupku
O S U Đ U J E
Na kaznu zatvora u trajanju od 4 (četiri) mjeseca, u koju kaznu se uračunava vrijeme provedeno u pritvoru od 04. 04. 2017. godine od 12:30 časova, pa nadalje dok pritvor bude trajao.

Obavezuje se okrivljeni da na ime sudskog paušala, kao dijela troškova krivičnog postupka, plati iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja, dok će sud o troškovima koji se odnose na nagradu braniteljki postavljenoj po službenoj dužnosti, odlučiti posebnim rješenjem, shodno čl. 227 st. 2 Zakonika o krivičnom postupku.

Oštećena J. N. se radi ostvarivanja imovinskopravnog zahtjeva upućuje na parnični postupak.

O b r a z l o ž e nj e
Osnovno državno tužilaštvo u Podgorici je optužnim predlogom Kt. br. 463/17 od 06. 04. 2017. godine stavilo na teret okrivljenom M. L., izvršenje produženog krivičnog djela ugrožavanje sigurnosti iz čl. 168 st. 1 u vezi čl. 49 Krivičnog zakonika Crne Gore.

Nakon podnošenja optužnog predloga sudu, državna tužiteljka u ODT-u, okrivljeni i njegova braniteljka su zaključili sporazum o priznanju krivice dana 10. 05. 2017. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog M. L. i da je okrivljeni u vrijeme i na način opisan u izreci ove presude učinio produženo krivično djelo ugrožavanje sigurnosti iz čl. 168 st. 1 u vezi čl. 49 Krivičnog zakonika Crne Gore.

Odlučujući o kazni iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a sankcija odgovara svrsi izricanja krivičnih sankcija.

Okrivljeni je obavezan da plati troškove krivičnog postupka u ukupnom iznosu od 30,00 eura, saglasno odredbi čl. 229 Zakonika o krivičnom postupku, kao i troškove službene odbrane za nagradu braniteljke po službenoj dužnosti o kojim će sud odlučiti posebnim rješenjem, shodno čl. 227 Zakonika o krivičnom postupku.

Oštećena J. N. je, shodno čl. 239 Zakonika o krivičnom postupku, upućena da imovinskopravni zahtjev ostvari u parničnom postupku.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 02. 06. 2017. godine

ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković
ZAPISNIČARKA SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Optuženom i braniteljki adv. M. G.,
- a/a
Postupljeno dana __________________
Namještenik suda __________________