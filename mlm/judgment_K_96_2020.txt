K.br.96/20
U IME CRNE GORE
OSNOVNI SUD U DANILOVGRADU, kao krivični, sudija Sonja Keković, uz učešće Ane Ivanović, kao zapisničara, u krivičnom predmetu protiv okrivljenog B. D.a, koga brani branilac, advokat R. A. iz P., zbog krivičnog djela teška djela protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika Crne Gore, odlučujući po optužnici Osnovnog državnog tužilaštva u Podgorici Kt.br.1523/20 od 20.11.2020. godine, koju je na ročištu povodom odlučivanja o sporazumu o priznanju krivice zastupao Vukas Radonjić, tužilac Osnovnog državnog tužilaštva u Podgorici, nakon pravosnažnosti rješenja o usvajanju sporazuma o priznanju krivice, dana 25.05.2021. godine, donio je

P R E S U D U
Okrivljeni B. D., JMBG..., od oca G. i majke K., rođene B., rođen.... godine u P., sa prebivalištem u D., na adresi D. b.b., državljanin Crne Gore, razumije crnogorski jezik, njegov jezik je crnogorski, po zanimanju fizički radnik, oženjen, otac četvoro djece, pismen, završio osnovnu školu, lošeg imovnog stanja, neosuđivan.

Kriv je

Što se:

Dana 13. septembra 2020. godine, oko 19,30 časova, u naselju Spuž, u Danilovgradu, kao učesnik u saobraćaju na putevima, nije pridržavao saobraćajnih propisa i time je tako ugrozio saobraćaj da je doveo u opasnost život i tijelo ljudi, pa je usled toga kod drugog nastupila teška tjelesna povreda, iako je bio svjestan da svojom radnjom može učiniti djelo i njegove zabranjenosti, pa je na to i pristao, dok je olako držao da do teške tjelesne povrede nekog lica neće doći, na način što je, suprotno čl.29 st.2 i čl.182 st.2 Zakona o bezbjednosti saobraćaja na putevima, upravljao putničkim vozilom marke “Ford fokus“, registarske oznake PG-..., pod dejstvom alkohola, sa koncentracijom alkohola u krvi od 2,07 do 2,90 g/kg, i vozilo u kretanju nije držao na tolikoj udaljenosti od desne ivice kolovoza da, s obzirom na brzinu kretanja vozila, stanje i karakteristike puta, ne ugrožava druge učesnike u saobraćaju i ne izlaže sebe opasnosti, pa se, zbog uticaja alkoholisanosti na njegove psihičke, motorne i čulne funkcije, usled koje su njegove vozačke sposobnosti bile bitno smanjene, vozilom popeo na ivičnjak trotoara i desnim retrovizorom udario oštećenog V.K., koji se kao pješak kretao trotoarom, usled čega je pao i zadobio tešku tjelesnu povredu u vidu potresa mozga, nagnječno-razderne rane u desnoj polovini čeonog predjela, oguljotinu kože u predjelu desnog koljena i u desnom slabinskom dijelu,
- čime je izvršio krivično djelo teška djela protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika Crne Gore.

Pa sud okrivljenom primjenom citiranih zakonskih propisa, te čl. 4, 5, 15, 32, 36, 42, 52, 53 i 54 KZ CG i čl.226, 229 i 374 ZKP-a, i z r i č e
USLOVNU OSUDU

Kojom mu utvrđuje kaznu zatvora u trajanju od 1 (jedne) godine i 6 (šest) mjeseci i istovremeno određuje da se ista neće izvršiti ako okrivljeni za vrijeme od 2 (dvije) godine od dana pravosnažnosti presude ne učini novo krivično djelo.

Dužan je okrivljeni da na ime troškova krivičnog postupka uplati novčani iznos od 148,50 €, kao i da po osnovu sudskog paušala uplati novčani iznos od 30,00 €, a sve prednje u roku od 15 dana po pravosnažnosti presude.

O b r a z l o ž e nj e
Optužnicom Osnovnog državnog tužilaštva u Podgorici Kt.br.1523/20 od 20.11.2020. godine, okrivljenom B. D.u stavljeno je na teret da je izvršio krivično djelo teška djela protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika Crne Gore.

Dana 10.05.2021. godine, uz dopis Osnovnog državnog tužilaštva u Podgorici Kt.br.1523/20 od 07.05.2020. godine, Osnovnom sudu u Danilovgradu su dostavljeni zapisnik o pregovaranju Kt.br.1523/20 od 07.05.2021. godine, zapisnik o saslušanju okrivljenog B. D.a Kt.br.1523/20 od 07.05.2021. godine i sporazum o priznanju krivice Kt.br.1523/20 od 07.05.2021. godine, zaključen između državnog tužioca Osnovnog državnog tužilaštva u Podgorici Radonjić Vukasa i okrivljenog B. D.a, u prisustvu branioca okrivljenog, advokata R. A.a, a radi odlučivanja o sporazumu o priznanju krivice.

Na ročištu za razmatranje sporazuma o priznanju krivice, održanom dana 10.05.2021. godine, sud je pročitao dokaze predložene optužnim predlogom: iskaz oštećenog K.V.a sa zapisnika o saslušanju svjedoka Kti.br.80/20 od 03.11.2020. godine, sačinjen pred ODT-om u Podgorici; iskaz svjedoka K.V.e sa zapisnika o saslušanju svjedoka Kti.br.80/20 od 03.11.2020. godine, sačinjen pred ODT-om u Podgorici; zapisnik o uviđaju Uprave policije OB Danilovgrad br.68/2020 od 13.09.2020. godine; izvršio uvid u skicu lica mjesta predmetne saobraćajne nezgode; pročitao nalaz i mišljenje vještaka saobraćajne struke Č.M.a od 11.11.2020. godine; medicinsku dokumentaciju na ime oštećenog K.V.a: izvještaj ljekara specijaliste psihijatra Doma zdravlja Danilovgrad - Centar za mentalno zdravlje br.protokola 609 od 25.09.2020. godine, izvještaj ljekara specijaliste neurohirurga KCCG br.protokola 3932 od 17.09.2020. godine, izvještaj ljekara specijaliste neurohirurga KCCG br.protokola 4015 od 01.10.2020. godine, izvještaj ljekara specijaliste ortopeda KCCG br.protokola 13745 od 17.09.2020. godine, izvještaj ljekara specijaliste ortopeda KCCG br.protokola 14214 od 01.10.2020. godine i otpusna lista sa epikrizom KCCG, neurohirurgija mat.br.istorije bolesti 16966/2020/348; zapisnik o izvršenoj kontroli prisustva alkohola u organizmu Uprave policije OB Danilovgrad br.181143 od 13.09.2020. godine; nalaz i mišljenje vještaka medicinske struke, specijaliste za sudsku medicinu Dr. K.a N.a od 12.10.2020. godine i izjašnjenje u pogledu datog nalaza i mišljenja od 16.11.2020. godine; izvod iz kaznene evidencije Ministarstva pravde Crne Gore KE br.14/21 od 25.01.2021. godine, na ime okrivljenog B. D.a; zapisnik o pregovaranju Kt.br.1523/20 od 07.05.2021. godine, sačinjen pred ODT-om u Podgorici, između državnog tužioca Osnovnog državnog tužilaštva u Podgorici Vukasa Radonjića i okrivljenog B. D.a, u prisustvu branioca okrivljenog, advokata R. A.a; zapisnik o saslušanju okrivljenog B. D.a Kt.br.1523/20 od 07.05.2021. godine, sačinjen pred Osnovnim državnim tužilaštvom u Podgorici i sporazum o priznanju krivice Kt.br.1523/20 od 07.05.2021. godine, zaključen između državnog tužioca Osnovnog državnog tužilaštva u Podgorici Vukasa Radonjića i okrivljenog B. D.a, u prisustvu branioca okrivljenog, advokata R. A.a.

Iz sadržine pročitanih dokaza, na koje ni okrivljeni, ni njegov branilac nijesu imali primjedbi, sud je zaključio da je državni tužilac pružio dovoljno dokaza o krivici okrivljenog B. D.a i da je okrivljeni u vrijeme i na način opisan u izreci ove presude učinio krivično djelo teška djela protiv bezbjednosti javnog saobraćaja iz čl.348 st.1 u vezi čl.339 st.1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o vrsti i visini krivične sankcije iz sporazuma o priznanju krivice, zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Prednje, imajući u vidu da je okrivljeni priznao izvršenje predmetnog krivičnog djela, porodične prilike - oženjen, otac četvoro djece, loše imovno stanje, činjenicu da se oštećeni nije pridružio krivičnom gonjenju protiv okrivljenog, kao i činjenicu da ranije nije osuđivan, što su olakšavajuće okolnosti na njegovoj strani, dok otežavajućih okolnosti na strani okrivljenog nije bilo, pa sud nalazi da će se u konkretnom slučaju izrečenom uslovnom osudom, kojom je okrivljenom B. D.u utvrđena kazna zatvora u trajanju od 1 (jedne) godine i 6 (šest) mjeseci, sa rokom provjeravanja u trajanju od 2 (dvije) godine, postići svrha kažnjavanja iz čl.52 KZ CG, te da okrivljeni ubuduće neće činiti ovakva ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ CG.

Na osnovu čl.226 i 229 ZKP-a, okrivljeni je obavezan da na ime troškova krivičnog postupka uplati novčani iznos od 148,50 €, koji troškovi se odnose na ime nagrade vještaku medicinske struke, specijalisti za sudsku medicinu Dr. K.u N.u za izradu nalaza i mišljenja od 12.10.2020. godine u iznosu od 66,00 € i na ime nagrade vještaku saobraćajne struke Č.M.u za izradu nalaza i mišljenja od 11.11.2020. godine u iznosu od 82,50 €. Takođe, okrivljeni je obavezan da po osnovu sudskog paušala uplati novčani iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedene novčane iznose okrivljeni je dužan platiti u roku od 15 dana po pravosnažnosti presude.

Na osnovu izloženog, a u smislu odredbe čl.303 st.1 i čl.374 Zakonika o krivičnom postupku, odlučeno je kao u izreci presude.

ZAPISNIČAR SUDIJA
Ana Ivanović, s.r.l Sonja Keković, s.r.

PRAVNA POUKA: Protiv ove presude dozvoljena je žalba Višem sudu u Podgorici, preko ovog suda u roku od 15 dana od dana prijema pismenog otpravka iste, samo u slučaju kada presuda nije u skladu sa zaključenim sporazumom.

DOSTAVITI:

- ODT-u u Podgorici
- Okrivljenom B. D.u
- Braniocu okrivljenog, advokatu R. A.u
- Oštećenom K.V.u