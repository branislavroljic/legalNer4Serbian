U IME CRNE GORE
K.br. 58/19
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog V. D. koga brani M. D., advokat iz P..., zbog krivičnog djela neovlašćena proizvodnja, držanje i stavljanje u promet opojnih droga putem pomaganja iz čl. 300. st. 1. u vezi čl. 25. Krivičnog zakonika Crne Gore, po optužnici Višeg državnog tužioca u Podgorici Kt.br. 4/19 od 06.06.2019. godine, koju je na ročištu povodom odlučivanja o sporazumu o priznanju krivice zastupala Suzana Milić, državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 19.02.2020. godine, donio je
P R E S U D U
Optuženi:

V. D., JMB ..., od oca M. i majke S., rođene M., rođen .... godine u P..., sa prebivalištem u U..., L... ..., državljanin Crne Gore, oženjen otac troje maloljetne djece, mašinski tehničar, zaposlen u "A... Crne Gore" u Podgorici, srednjeg imovnog stanja, neosuđivan,
KRIV JE
Zato što je:

Dana 13.01.2019. godine, na području opštine Ulcinj, umišljajno pomogao optuženom B. D. u izvršenju krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, svjestan svoga djela čije je izvršenje htio, tako što je optuženom B. D. koji je neovlašćeno radi prodaje držao ukupno 192.860 grama opojne droge marihuane - supstance proglašene za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 41/18 od 28.06.2018. godine), upakovanu u 191 pakovanje, znajući da se u navedenim pakovanjima nalazi opojna droga marihuana i da optuženi B. vrši krivično djelo, istom umišljajno pomogao u izvršenju, stvaranjem uslova i otklanjanjem prepreka za izvršenje tog krivičnog djela, na način što mu je na Adi Bojani umišljajno pomogao da tu drogu upakuje u 191 pakovanje od platične kese i folije, upakuje u 11 većih PVC pakovanja i da ih utovari u vozilo marke "N... T...", reg. oznaka PG ... ..., vlasništvo optuženog Bakrača, i smjesti u posebnu pregradu - bunkeru napravljenom na prostoru zadnjeg sjedišta navedenog vozila, nakon čega se svojim vozilom marke "Š... O...", reg. oznaka PG ...., kretao ispred vozila optuženog B. u pravcu Ulcinja, kako bi mu omogućio da ovu drogu i dalje neovlašćeno drži radi prodaje i bezbjedno prevozi i izbjegne policijske patrole, u kojima su bili otkriveni od strane ovlašćenih policijskih službenika Uprave policije - Odeljenja bezbjednosti Ulcinj, nakon radarske kontrole na regionalnom putu Ada Bojana - Ulcinj, u naselju Donji Štoj,
- čime je izvršio krivično djelo - neovlašćeno proizvodnja, držanje i stavljanje u promet opojne droge putem pomaganja iz čl. 300. st.1. u vezi čl. 25. Krivičnog zakonika Crne Gore,
Pa ga sud primjenom citiranih zakonskih odredbi, te odredbi čl. 36, 39, 42, 45, 46, Krivičnog zakonika Crne Gore,
O S U Đ U J E
Na kaznu zatvora u trajanju od 1 (jedne) godine i 3 (tri) mjeseca, kao glavnu kaznu, i novčanu kaznu u iznosu od 10.000,00 € (desethiljada eura), kao sporednu kaznu, koju je optuženi dužan platiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice i to na račun budžeta Crne Gore broj 832-7113-04, a ukoliko optuženi novčanu kaznu ne plati u roku, sud će novčanu kaznu zamijeniti kaznom zatvora, tako što će za svakih započetih 25,00€ (dvadesetpet) novčane kazne odrediti jedan dan kazne zatovra, s tim da kazna zatovra ne može biti duža od 1 (jedne) godine.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice Višem državnom tužilaštvu u Podgorici, uplati iznos od 100,00€ na ime paušala, na račun Vrhovnog državnog tužilaštva broj 832-1187-31, kao i 100€ na ime sudskog paušala Višem sudu u Podgorici, na broj žiro računa 832-7113-04, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg gržavnog tužilaštva u Podgorici Kt.br. 4/19 od 06.06.2019. godine, optuženom V. D., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga putem pomaganja iz čl. 300. st. 1. u vezi čl. 25. Krivičnog zakonika Crne Gore.

Dana 18.02.2020. godine, Više državno tužilaštvo u Podgorici, dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 19.02.2020. godine, sud je na saglasan predlog stranaka pročitao dokaze predložene optužnicom i to: službena zabilješka Uprave policije - Odjeljenje bezbjednosti Ulcinj 69 broj 02-240/19-156 od 13.01.2019. godine i izvršio uvid u fotodokumentaciju Uprave policije Uprave policije - OB Ulcinj br. 10/2019 od 13.01.2019. godine, službena zabilješka Uprave policije - odeljenje bezbjednosti Ulcinj od 24.01.2019. godine, zahtjev Uprave policije - Odeljenje bezbjednosti Ulcinj broj 22/2019 od 17.01.2019. godine, za pokretanje prekršajnog potupka protiv optuženog Bakrač Darka, zahtjev Uprave policije - Odeljenje bezbjednosti Ulcinj broj 21/2019 od 17.01.2019. godine, za pokretanje prekršajnog potupka protiv optuženog V. D., potvrda o privremeno oduzetim predmetima Uprave policije - Odsjek za borbu protiv droge - Grupa V, 49/4 broj 240/19-3/10 od 13.01.2019. godine, zapisnik o pretresanju lica Uprave police - CB Bar- jedinica za borbu protiv droge, Ku.br. 4/19 od 24.05.2019. godine, zapisnik o pretresanju prevoznog sredstva, putnika, prtljaga i drugih pokretnih stvari Uprave policije - CB Bar - jedinica za borbu protiv droge, Ku.br. 4/19 od 24.05.2019. godine, dva zapisnika o pretresanju stana i drugih prostorija Uprave policije- CB Bar- jedinica za borbu protiv droge, Ku.br. 4/19 od 24.05.2019. godine, tri potvrde o privremeno oduzetim predmetima Uprave policije - CB Bar- jedinica za borbu protiv droge, Ku.br. 4/19 od 24.05.2019.godine na ime optuženog V. D., izvještaj o hemijskom vještačenju Forenzičkog centra u Danilovgradu br. 115/19 od 25.01.2019. godine i izvršio uvid u fotodokumentaciju koja je sastavni dio izvještaja, izvještaj o DNK vještačenju Forenzičkog centra u Danilovgradu br. 114/19 od 19.02.2019. godine i izvršio uvid u fotodokumentaciju koja je sastavni dio izvještaja, izvještaj o DNK vještačenju Forenzičkog centra u Danilovgradu br. 114/2/19 od 19.04.2019. godine,pročitao Zapisnik o pregovaranju Kt. (sp) br. 101/19 od 17.02.2020.godine, Zapisnika priznanju krivice optuženog Kt.(sp) br. 101/19 od 17.02.2020.godine i Sporazum o priznanju krivice optuženog Kt.(sp) br. 101/19 od 17.02.2020. godine i pročitao izvod Ministarstva pravde Crne Gore, broj 05/2-72-9100/19 od 09.07.2019. godine, na ime optuženog B. D. i izvod Ministarstva pravde Crne Gore, broj 05/2-72-9100/19 od 09.07.2019. godine, na ime optuženog V. D..

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državna tužiteljka pružila dovoljno dokaza o krivici optuženog, te da je optuženi izvršio krivično djelo neovlašena proizvodnja, držanje i stavljanje u promet opojnih droga putem pomaganja iz čl. 300. st.1. u vezi čl. 25. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 1 (jedne) godine i 3 (tri) mjeseca, kao glavna kazna i novčana kazna u iznosu od 10.000,00€ (desethiljada eura), kao sporedna kazna, srazmjerna stepenu krivice optuženog i težini počinjenog krivičnog djela. Naime, po ocjeni ovog suda, priznanje optuženog, izraženo iskreno kajanje i prihvatanje krivice za izvršeno krivično djelo, njegove lične prilike, da je otac troje maloljetne djece, raniji život tj. neosuđivanost, u odsustvu otežavajućih okolnosti, opravdavaju ublažavanje kazne zatvora optuženom shodno čl. 45. i 46. Krivičnog zakonika Crne Gore, ispod zakonom propisanog minimuma za predmetno krivično djelo, nalazeći da će se ovako odmjerenom kaznom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao i na plaćanje troškova krivičnog postupka, koji troškovi se odnose na ime paušala Višem državnom tužilaštvu u Podgorici i sudskog paušala Višem sudu u Podgorici, od po 100eura, koje je optuženi dužan platiti u roku od 15 dana od dana pravosnažnosti presude donijete na osnovu sporazuma o priznanju krivice.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 19.02.2020.godine
Zapisničar S u d i j a
Novčić Slobodanka,s.r Tabaš Predrag,s.r
PRAVNA POUKA
Protiv ove presude nije dozvoljena žalba.

Tačnost otpravka ovjerava namještenik suda
Novčić Slobodanka