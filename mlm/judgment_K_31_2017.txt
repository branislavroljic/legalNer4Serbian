K.br 31/17
U IME CRNE GORE
OSNOVNI SUD U CETINJU kao prvostepeni, krivični, sudija Jelena Perović, uz učešće Popivoda Marije, kao zapisničara, u krivičnom predmetu protiv okrivljenog M. M., iz C., zbog krivičnog djela krađa iz čl. 239 st.1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt.br. 95/16 od 03.11.2016. godine, koji je na glavnom pretresu zastupao Igor Šćekić, savjetnik u Osnovnom državnom tužilaštvu u Cetinju, nakon održanog glavnog i javnog pretresa dana 08.05.2017. godine u prisustvu zastupnika optužbe, okrivljenog i njegovog branioca M. I., advokata iz C. donio je i istog dana javno objavio

PRESUDU

Okrivljeni: M. M., JMBG .., od oca S. i majke B., rođene K., rođen ... godine u C., gdje i prebiva, nezaposlen, državljanin C. G., oženjen, otac jednog maloljetnog djeteta, pismen, sa završenom srednjom školom, neosuđivan
Na osnovu člana 373 st.1 tačka 2 Zakonika o krivičnom postupku
OSLOBAĐA SE OD OPTUŽBE
Kojom je predstavljeno da je:

U vremenskom periodu od 11. januara do 11. aprila 2016. godine, u svom stambenom objektu-porodičnoj kući, lociranoj u nas. Odžak br. .., u C., svjestan svog djela, čije je izvršenje htio, znajući da je njegovo djelo zabranjeno u namjeri da sebi pribavi protivpravnu imovinsku korist u iznosu od preko 150,00 eura, protivpravno oduzeo i prisvojio tuđu pokretnu stvar-električnu energiju vlasništvo oštećene E. C. G. A.D. N., u količini od 21.999,6 KWh, novčane vrijednosti od 1.222,71 eura, na način što je instalacije u kući preko kabla presjeka 4x4 mm, direktno priključio na elektro-energetsku mrežu, mimo postavljenog električnog brojila marke "Enel" br. 12N4E5B2514652744, tako da se utrošena električna energija, nije registrovala na električnom brojilu, a što su utvrdili radnici oštećene prilikom kontrole tog mjernog mjesta dana 11.04.2016. godine
- čime bi izvršio krivično djelo krađa iz člana 239. stav 1. Krivičnog zakonika Crne Gore
Oštećena E. C. G. A.D. N. se u pogledu postavljenog imovinsko-pravnog zahtjeva upućuje na redovnu građansku parnicu.

Troškovi postupka padaju na teret budžetskih sredstava.

Obrazloženje
Optužnim predlogom Osnovnog državnog tužilaštva u Cetinju Kt.br. 95/16 od 03.11.2016. godine okrivljenom M. M. stavjeno je na teret izvršenje krivičnog djela krađa iz člana 239 stav 1. Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi po zakonu.

Okrivljeni je u svojoj odbrani naveo da je njegova baba J. umrla prije tri godine i da je dok je bila živa stanovala sama u predmetnoj kući u naselju Odžak, a da se nakon njene smrti povremeno brinuo o toj kući, tačnije znao je da je proluftira, te da mu je jednom stigao veliki račun za utrošenu električnu energiju u iznosu od nekoliko hiljafda eura, nakon čega je bio u prostorijama E. radi mogućeg dogovora, ali i pisao razne žalbe, o čemu postoji dokumentacija u E. C. Dalje je naveo da u E. nijesu imali razumijevanja, a okrivljeni nije imao dovoljno novca da plati odjednom, a kuću nije ni naslijedio jer se nakon babine smrti nije vodio ostavinski postupak, te da je prije nekih godinu-dvije E. isključila ovu kuću sa elektro mreže, nakon čega je ponovo pokušao da se sa njima dogovori, ali nije uspio, pa je zamolio komšiju M. G. da mu preko produžnog kabla dozvoli da koristi struju, a M. pristao na isto, nakon čega je okrivljeni iz kuće M. doveo jedan kabal u svoju kuću, a komšiji davao onoliko para koliko su mu bili veći računi jer nije želio da ga ošteti. Takođe je naveo da nakon babine smrti u predmetnoj kući niko ne živi stalno, da je on sa porodicom u B., u četvrtoj zgradi desno od bulevara kao podstanar, te da je inače prijavljen na C. na adresi Odžak br. .. iz razloga što pismena na tu adresu dolaze uredno, kao i da njegova sestra M. I. satnuje u B., a naveo je i njen broj telefona i adresu. Na kraju je dodao da oko brojila ništa nije radio niti bi to umio raditi, da kuću koristi samo on i njegova porodica, a zadnjih godinu-dvije nije došao u C. ukupno pet puta, a navedeno može potvrditi njegova supruga Č. R. i komšija M. G.

U završnoj riječi je prihvatio završnu riječ svog branioca koja je navela da dokazima provedenim na glavnom pretresu nije utvrđeno da je okrivljeni izvršio krivično djelo stavljeno mu na teret, a nije utvrđeno ni vrijeme izvršenja krivičnog djela, pa je predložila sudu da okrivljenog oslobodi od optužbe.

Radi razjašnjenja ove krivično-pravne stvari sud je u dokazno postupku: saslušao ovlašćenog predstavnika oštećene A. R., svjedoka L. V., na saglasan predlog stranaka pročitao iskaze: svjedoka K. A., dat na zapisniku o glavnom pretresu K.br. 121/16 od 29.12.2016. godine, svjedoka V. N., dat na zapisniku o glavnom pretresu K.br. 121/16 od 29.12.2016. godine, svjedoka M. G., dat na zapisniku o glavnom pretresu K.br. 121/16 od 29.12.2016. godine, svjedoka J. N. dat na zapisniku o glavnom pretresu K.br. 121/16 od 29.12.2016. godine, pročitao zapisnik o kontroli mjernog mjesta E. C. G. AD N. br. 7392 od 11.04.2016. godine sa fotodokumentacijom, na saglasan predlog stranaka pročitao nalaz i mišljenje sudskog vještaka elektrotehničke struke M. B. Kt.br. 95/16 od 30.10.2016. godine, pročitao izvod iz matičnog registra umrlih za 2013. godinu za sada pokojnu M. J., pročitao dopis CEDIS-a P. br. 10-10-7865 od 07.09.2016. godine, saslušao svjedoka Č. R. i pročitao izvod iz kaznene evidencije na ime okrivljenog.

Sud je odlučio da se u svojstvu svjedoka ne saslušava M. I., kojoj poziv za glavni pretres nije uručen, a svjedok je sestra okrivljenog, koja je u dosadašnjem toku postupka koristila zakonsko pravo i nije svjedočila jer bi obezbjeđenje prisustva ovog svjedoka vodilo odugovlačenju postupka a stanje stvari je rasvijetljeno ostalim sprovedenim dokazima.

Ovlašćeni predstavnik oštećene E. A. R. je u svom iskazu navela da je prijavljeni potrošač dana 29.11.2013. godine isključen sa elektrodistributivne mreže zbog neplaćanja duga za utrošenu električnu energiju, te da ne posjeduje zapisnike o isključenju ovog potrošača sa elektrodistributivne mreže i kasnijim eventualnim kontrolama, a pretpostavlja da se isti mogu naći u evidenciji CEDIS P., te da je podatak koji ima dobijen iz baze podataka OJ S. C. koje raspolaže svim podacima registrovanih kupaca električne energije, pa i o isključenjima, jer taj dio društva isključivo izdaje naloge za isključenje potrošača zbog duga, kao i da su radnici oštećene dana 11.04.2016. godine vršili kontrolu isključenih potrošača sa područja C., pritom i kontrolu mjernog mjesta koje se vodi na ime M. J., te da ne zna ko je trenutni korisnik ovog mjernog mjesta, kao i da su radnici prilikom kontrole utvrdili da je potrošač mimo električnog brojila instalacije u kući direktno priključio na elektrodistributivnu mrežu preko kabla presjeka 4x4 mm, tako da se utrošak električne energije nije nigdje registrovao, dok je nakon kontrole potrošač isključen, a brojilo i ormar plombirani, što je sve zapisnički konstatpvano. Na kraju je dodala da se u ime oštećene pridružuje krivičnom gonjenju protiv okrivljenog i postavlja odštetni zahtjev za neovlašćeno preuzetu, utrošenu i obračunatu eletkričnu energiju na iznos od 2.387,38 eura.

Svjedok L. V. je u svom iskazu naveo da je dana 11.04.2016. godine sa kolegom K. A. u svojstvu radnika ED C. vršio kontrolu mjernog mjesta koje se vodi na M. J., a nalazi se u Švedskom naselju u C., te da su tom prilikom zatekli brojilo na fasadi kuće i odvodni kabl presjeka 4x4 mm2 koji ide sa brojila prema potrošaču-instalacijama u kući, koji je skinut i priključen diretkno na mrežu, mimo postavljenog električnog brojila, tako da se cjelokupan utrošak električne enrgije u kući nije mogao registrovati na brojilu. Dalje je naveo da je nakon ovoga potrošač isključen i ormar je plombiran, kao i zaštitna plastika na ormaru, da je sve zapisnički konstatovano, dok je kontroli prisustvovala ženska osoba koja se nije predstavila niti dala lične podtake, a nije htjela ni da potpiše zapisnik, te da je svjedok ne poznaje, kao i da su prilikom kontrole vidjeli da displej na brojilu ne radi, tako da nijesu mogli uzeti stanje sa brojila. Takođe je dodao da se u vrijeme kontorle predmetni potrošač vodio kao isključen zbog duga, te da svjedok i kolega nijesu ulazili u kuću i provjeravali ima li struje jer ih pometnuta žena nije pustila unutra, kao i da mu je ovo prvi put da vrši kontrolu kod ovog potrošača.

Svjedok K. A. je u svom iskazu naveo da je dana 11.04.2016. godine sa kolegom L. V. u svojstvu radnika ED C. vršio kontrolu mjernog mjesta koje se vodi na M. J., a nalazi se u Švedskom naselju u C., te da su tom prilikom zatekli brojilo na fasadi kuće i odvodni kabl presjeka 4x4 mm2 koji ide sa brojila prema potrošaču-instalacijama u kući, koji je skinut i priključen diretkno na mrežu, mimo postavljenog električnog brojila, tako da se cjelokupan utrošak električne enrgije u kući nije mogao registrovati na brojilu. Dalje je naveo da su tom prilikom vijdeli da displej na brojilu ne radi, tako da nijesu mogli uzeti stanje sa brojila, te je nakon ovoga potrošač isključen i ormar je plombiran, kao i zaštitna plastika na ormaru, da je sve zapisnički konstatovano, te da je kontroli prisustvovala jedna ženska osoba, za koju misli da je supruga M. M., koja se nije predstavila niti dala lične podtake, a nije htjela ni da potpiše zapisnik, a svjedok je ne poznaje, te da se u momentu navedene kontole potrošač u E. vodio kao isključen zbog duga, te da svjedok i kolega nijesu ulazili u kuću i provjeravali ima li struje jer ih pometnuta žena nije pustila unutra, kao i da je ranije bio u kontroli kod ovog potrošača, i tada je uvijek zaticao nekog od članova porodice i poznato mu je da ta porodica baš tu i živi. Takođe je pojasnio da prilikom predmetne kontrole nije vidio okrivljenog.

Svjedok V. N. je u svom iskazu navela da stanuje u naselju Odžak u C. i da joj je poznato da je M. J., koja je preminula prije nekoliko godina imala kuću u tom naselju, a između kuće gdje stanuje svjedok i kuće u kojoj je stanovala pokojna J. M. postoji plac, pa kuća u kojoj stanuje J. N. sa porodicom, pa još jedan plac, tako da su te dvije kuće udaljene skoro jedan kilometar. Dodala je da ne zna ko nakon J. smrti živi u predmetnoj kući niti se družila sa njom niti njenom porodicom, dok iz svoje kuće ne može vidjeti predmetnu kuću jer se na jednom placu nalazi voćnjak, te da pored te kuće nema potrebu da prolazi, pa ne zna živi li ko tu, kao i da zna da je prvi komšija pokojne J. M. G., a sa druge strane je veliki prazan plac, pa kuća J. N.

Svjedok M. G. je u svom iskazu naveo da je prvi komšija porodice M. u naselju Odžak u C., te da je u kući M. stanovala M. J., koja je umrla prije 2-3 godine, a sa njom su povremeno stanovale majka i sestra M. M. Dalje je naveo da je nakon J. smrti u toj kući gledao M. M. sa porodicom, te da ih i sada nekada gleda tu, a nekada ne, jer ni svjedok nije uvijek kući, ali smatra da su većinu vremena tu, te da je prije nekih pola godine na zahtjev M. M. dozvolio istom da iz njegove kuće koristi struju preko produžnog kabla, koji je sproveden kroz prozor od kuće svjedoka, sa prozora na prozor, koji kabl i dalje stoji, a tada mu je M. rekao da su mu ugasili struju. Dalje je naveo da mu M. nekada daju pare, a nekada ne, radi se o 20-30 eura mjesečno, koliko imaju, a jako loše žive, kao i da su komšije sa druge strane V. N. i J. N.

Svjedok N. J. je u svom iskazu naveo da stanuje u naselju Odžak u C. i da mu je poznato da je M. J. preminula prije 3-4 godine i da je njena kuća odmah pored kuće svjedoka, dok je sa druge strane njene kuće kuća M. G., te da obzirom da ima osmočlanu porodicu i petoro maloljetne djece tokom dana ima toliko obaveza da nema kad ni da se odmori, kao ni da vodi računa o tome šta radi ko od komšija, kao i da poslije J. smrti povremeno, ne često vidi M. M. u J. kući, ali se ne posjećuju, osim što se jave jedan drugome, pa ne zna da li M. zaista stanuje tu, dok mu je poznato da M. sestra i majka žive negdje u B., gdje i rade, ali da ne zna da li je i M. sa njima.

Iz zapisnika o kontroli mjernog mjesta zapisnik o kontroli mjernog mjesta E. C. G. AD N. br. 7392 od 11.04.2016. godine proizilazi da su radnici E. K. A. i L. V. vršili kontorlu mjernog mjesta brojila koje se vodi na ime M. J. i tom prilikom je utvrđeno da displej radi neispravno i ne može se uzeti stanje, a potrošač je svoj objekat nakon isključenja električne energije priključio direktno na elektrodistributivnu mrežu kablom 4x4 mm2, a mimo brojila tako da se utrošena električna energija nije mogla registrovati, te da se mjerno mjesto nalazi na fasadi objekta, kao i da je potrošač isključen i ormar plombiran plombom i zaštitnom plastikom ED PG AB 94568.

Iz nalaza i mišljenje sudskog vještaka elektrotehničke struke M. B. Kt.br. 95/16 od 30.10.2016. godine proizilazi da je okrivljeni priključio instalacije svog objekta na gradsku distributivnu mrežu mimo električnog brojila kablom PPOO 4x4 mm, tako da se preuzeta energija preko tog kabla nije registrovala pa je tim činom uveo sebe u kategoriju nelegalnih potrošača, te da u skladu sa Metodologijom za obračunavanje i naplatu neovlašćeno preuzete električne energije (“Sl.CG“ br. 20/12) kada se ista preuzima bez ili mimo električnog brojila, obračunska snaga se utvrđuje kao proizvod nazivne struje odgovarajućeg presjeka napojnog voda i priključnog napona, što u ovom slučaju daje za rezultat 20,37 kW. Iz nalaza i mišljenja dalje proizilazi da se preuzeta energija dobija množenjem obračunske snage sa 360 mjesečnih radnih sati što za rezultat daje 7333,2 kWh za koju novčani ekvivalent na mjesečnom nivou iznosi 407,57 eura sa PDV-om, te da je za traženi period od 90 dana okrivljeni mogao nelegalno oduzeti iz mreže isporučioca 21999,6 Kwh električne energije čiji bi novčani ekvivalent iznosio 1222,71 eura sa PDV-om.

Iz izvoda iz matičnog registra umrlih za ... godinu za sada pokojnu M. J. proizilazi da je u matičnom registru umrlih koji se vodi za Opštinu C. izvršen upis smrti M. J. dana... godine u 06,00 časova.

Iz dopisa CEDIS-a P. br. 10-10-7865 od 07.09.2016. godinu proizilazi da je brojilo registrovano na ime M. J. isključeno sa elektrodistributivne mreže dana 29.11.2013. godine, te da su ekipe oštečene više puta pokušavale da izvrše kontorlu brojila, ali bezuspješno, te da se brojilo potrošača nalazi na privatnom posjedu, gdje se nalazi kapija koja je bila zaključana, a podatak da je korisnik pomenutog mjernog mjesta M. M. je dobijen sa terena, ali nema bližih informacija o pomenutom licu.

Svjedok Č. R. je u svom iskazu navela da joj je poznato da je baba njenog supruga M.-M. J. do svoje smrti, oktobra ... godine stanovala sama u kući u Švedskom naselju u C., a da nakon njene smrti nije vođen ostavinski postupak i kuću niko nije naslijedio niti živio u istoj nakon toga jer je neuslovna za normalan život, a svjedok povremeno dođe da očisti i otvori tu kuću, te da je odmah nakon J. smrti E. isključila struju bez ikakvog obavještenja i najave, kao i da su nakon raspitivanja shvatili da trebaju da plate dug u iznosu od 20.000 eura, što je bilo nemoguće, nakon čega je tražila dogovor sa E., ali do dogovora nije došlo. Dalje je navela da o svemu svjedoči 40 pisanih molbi koje je predala E. C., u čijoj se dokumentaciji sigurno nalaze, a na koje nije bilo odgovora, te da su ona i muž u C. stanovali u njenom stanu u ulici Bulevar crnogorskih junaka br. .. a nakon rođenja sina ... godine par mjeseci su pokušavali održavati i babinu kuću, a obzirom da nijesu imali struje od komšije M. G. su produžnim kablom sproveli struju i njemu davali mjesečno onoliko novca koliko su mu računi bili veći od redovnih, te da je to trajalo nekih dva, tri mjeseca, nakon čega su se preselili u B. jer dalje nijesu mogli funkcionisati, a naročito zbog činjenice da je kuća neuslovna za njihovog tek rođenog sina. Takođe je navela da su produžni kablovi ostali i da se i dalje vide, a da nakon što iz kuće odselili u istoj nijesu nikada više prespavali, dok M. u kuću nije ušao sigurno dvije godine, ako ne i više, kao i da je kritične prilike prilikom kontrole mjernog mjesta bila prisutna i otvorila toalet u koji su ušli radnici E. i upitali je za svrhu produžnih kablova, nakon čega im je objasnila da struju dobijaju od komšije G. M., što su i radnici vidjeli i nijesu ništa rekli. Takođe je navela da je nakon toga ubacila stvari u auto, a pomenuti radnici potrčali za njoj i dali joj zapisnik kako bi ga potpisala, što je ona odbila jer je bio netačan, te da nije tačno da je odbila da im se predstavi jer im je pokazala ličnu kartu i da im nije dozvolila da uđu u kuću jer im je dozvolila da uđu u toalet, iz kojeg su mogli da vide i utvrde sve što ih zanima, te da joj nije jasno zbog čega su podnijeli krivičnu prijavu protiv njenog supruga M. M. imajuću u vidu da on tu ne stanuje i da zadnje dvije godine nije ušao u kuću jer je ista pusta, a zbog ovoga nemaju gdje da žive, pa žive privatno u B., a kuću ne mogu izdati, dok činjenicu da njen suprug M. tu ne živi mogu potvrditi komšije M. G. i V. N. Dodala je da njen suprug niti bilo ko iz porodice nije ništa radio oko predmetnog brojila niti se razumiju u to, te da se brojilo nalazi na fasadi kuće, dvorište je samo do pola ograđeno, pola ograde je palo i neko je ukrao zbog čega ništa nijesu mogli ostaviti zbog bojazni od krađe, te da ni u jednoj utičnici nije bilo struje od kada je E. isključila niti je moglo biti, dok su struju koristili isključivo od komšije M. G.

Iz izvoda iz kaznene evidencije na ime okrivljenog proizilazi da je isti ranije neosuđivan.

Sud je nakon ocjene navoda optužbe, odbrane okrivljenog, te ostalih provedenih dokaza, kako pojedinačno, tako i u njihovoj ukupnosti, mišljenja da u postupku nije dokazano da je okrivljeni M. izvršio krivično djelo stavljeno mu na teret.

Okrivljeni je u svojoj odbrani naveo da se povremeno brine o predmetnoj kući, koja je pripadala njegovoj pokojnoj babi, ali da u kući ne stanuje, te da nikada nije ništa radio oko spornog brojila niti bi išta i umio raditi.

Naime, u postupku je utvrđeno da su instalacije u kući preko kabla presjeka 4x4 mm, direktno priključene na elektro-energetsku mrežu, mimo postavljenog električnog brojila marke "Enel" br. 12N4E5B2514652744, tako da se utrošena električna energija nije registrovala na električnom brojilu, a prednje je utvrđeno iz iskaza svjedoka L. V. i K. A. koji su isto utvrdili prilikom kontrole mjernog mjesta, čije iskaze je sud cijenio kao potpune, jasne i istinite, a isto potvrđuje i zapisnik o kontroli mjernog mjesta, kao i nalaz i mišljenje sudskog vještaka elektrotehničke struke, koji nalaz i mišljenje je sud cijenio kao jasan, objektivan i izrađen po pravilima struke. U postupku je takođe utvrđeno da se sporno brojilo vodi na ime pokojne M. J., čiji datum smrti je utvrđen uvidom u izvod iz matičnog registra umrlih.

Međuti, iz dokaza izvedenih na glavnom pretresu nije dokazano da je upravo okrivljeni M. instalacije u predmetnoj kući putem kabla presjeka 4x4 mm direktno priključo na elektro-energetsku mrežu. Naime, sud je oruhe svega cijenio iskaz svjedoka Č. R. koja je potvrdila odbranu orkivljenog i navela da nakon smrti M. J. niko nije naslijedio predmetnu kuću, a da je sa okrivljenim ponekad obilazila i luftirala kuću, a da nikada nijesu trajno stanovali u kući, kao i da okrivljeni nikada nije ništa radio oko brojila i instalacija, koji iskaz je sud cijenio kao jasan, potpun i istinit. Dalje, svjedok M. G. je u svom iskazu naveo da okrivljenog i njegovu porodicu ponekad gleda u predmentoj kući, dok je svjedok J. N. u svom iskazu naveo da ponekad, ne često, vidi okrivljenog u predmetnoj kući, a koje iskaze je sud cijenio kao jasne, potpune i istinite. Dalje, ovlašćeni predstavnik oštećene E. A. R. je u svom iskazu navela da je potrošač isključen sa elektrodistributivne mreže dana 29.11.2013. godine, ali ne posjeduje zapisnik o isključenju, niti zapisnike o eventualnim kontrolama, kojem iskazu je sud poklonio punu vjeru.

Dakle, ovaj sud zaključuje da u ovoj krivično-pravnoj stvari ne može biti krivice okrivljenog M. najprije zbog činjenice da niko od saslušanih svjedoka: Č., M., J. i A. nije potvrdio da okrivljeni stalno stanuje u predmetnoj kući, te zbog činjenice da prilikom predmetne kontrole okrivljeni nije zatečen na licu mjesta, a što proizilazi iz iskaza svjedoka K. A., dok se u dopisu CEDIS-a P. br. 10-10-7865 navodi da je korisnik predmetnog mjernog mjesta M. M., ali taj podatak je dobijen je sa terena i kao takav apsolutno ne može biti od značaja za utvrđivanje krivce okrivljenog u ovom krivičnom postupku. Dalje, u ovom postupku sud nije mogao utvriditi vrijeme izvršenja krivičnog djela, kao bitnog elementa bića krivičnog djela jer je M. J. u predmetnoj kući stanovala do svoje smrti ... godine, predmetno brojilo je sa elektrodistributivne mreže isključeno dana 29.11.2013. godine, a po službenim podacima oštećene nije bilo kontrole sve do 11.04.2016. godine, zbog čega se sud na osnovu izvedenih dokaza nije ni mogao utvrdriti tačno vrijeme izvršenja predmetnog krivičnog djela.

Sud je cijenio i iskaz svjedoka V. N., ali je našao da ovaj iskaz nije od važnosti za drugačije presuđenje u ovoj krivično-pravnoj stvari jer navedeni svjedok nema saznanja o tome ko živi u predmetnoj kući.

Kako u konkretnoj krivično pravnoj stvari na strani okrivljenog nije bilo moguće sa sigurnošću utvrditi odnosno dokazati sve zakonske elemente krivičnog djela djelo krađa iz člana 239 stav 1 Krivičnog zakonika Crne Gore, koje mu je optužnim aktom stavljeno na teret, to samim tim nije dokazano ni biće krivičnog djela, zbog čega je sud okrivljenog M. M. za ovo krivično djelo oslobodio od optužbe na osnovu člana 373 stav 1 tačka 2 Zakonika o krivičnom postupku.

Kako je sud donio oslobađajuću presudu, to troškovi krivičnog postupka padaju na teret budžetskih sredstava, dok se oštećena E. C. G. A.D. N. u pogledu postavljenog imovinsko pravnog zahtjeva upućuje na redovnu građansku parnicu, shodno članu 230 i 239 ZKP-a.

Na osnovu iznijetih razloga odlučeno je kao u izreci presude.

OSNOVNI SUD U CETINJU

Dana 08.05.2017. godine
ZAPISNIČAR SUDIJA
Popivoda Marija Jelena Perović
PRAVNA POUKA:

Protiv ove presude dozvoljena je
žalba u roku od 8 dana od dana prijema pismenog
otpravka presude, Višem sudu u Podgorici, a preko
ovog suda.

ZTO: Popivoda Marija