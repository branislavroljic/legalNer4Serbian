U IME CRNE GORE
K.br. 116/20
VIŠI SUD U PODGORICI, kao prvostepeni krivični po predsjedniku vijeća - sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog S.S., koga brani Đ.D., advokat iz P..., zbog krivičnog djela teško djelo protiv opšte sigurnosti iz čl. 338. st. 2. u vezi čl. 327. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 158/20 od 20.08.2020. godine, koju je na ročištu povodom odlučivanja o sporazumu o priznanju krivice zastupao Vučinić Zoran- državni tužilac u Višem državnom tužilaštvu u Podgorici, nakon pravosnažnosti rješenja o usvajanju sporazuma o priznanju krivice, dana 04.11.2020. godine, donio je
P R E S U D U
Optuženi:

S.S., JMB ..., od oca S. i majke S. rođene V., rođen .... godine u P..., sa prebivalištem u mjestu B.P. - GO G..., državljanin Crne Gore, neoženjen, bez djece, završio srednju školu, po zanimanju ekonomski tehničar, srednjeg imovnog stanja, nalazio se u pritvoru od 21.06.2020. godine do 26.06.2020.godine.

KRIV JE
Zato što je:

Dana 21.06.2020.godine oko 16,00časova, u rukavcu rijeke Morače i Skadarskog jezera kod mjesta K... - GO Golubovci, Opština Podgorica, opšteopasnom radnjom umišljajno izazvao konkretnu opasnost za život ljudi, pri čemu je bio svjestan da može učiniti djelo pa je na to pristao, na način što je suprotno odredbama člana 93, 103 i 104 Zakona o sigurnosti pomorske plovidbe, bez ovlašćenja za voditelja čamca i bez dozvole za plovidbu, upravljao metalnim čunom dužine 5,90 metara, na kojem su se osim njega putnici nalazili K.V., V.N. i K.V., a isovremeno na plovilu nije posjedovao optemu u slučaju nužde - prsluke za spašavanje za sve putnike shodno članu 28 tačka 5 Uredbe o čamcima, usled čega zbog stručne nesposobnosti za upravljanje čunom i usljed činjenice da je na čunu bio ugrađen vanbrodski motor znatno veće snage od propisanog za ovaj tip plovnog objekta, nije uspio dačun pravilno usmjeri, zbog čega je došlo do njegovog prevrtanja, kojom prilikom su putnici K.V., V.N. i K.V. ispali iz čuna, a K.V. smrtno stradao uslijed utopljenja.

- čime je izvršio krivično djelo teško djelo protiv opšte sigurnosti iz čl. 338. st. 2. u vezi čl. 327. st. 1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 32, 33, 34, 36, 36a, 42, 45, 46 i 51 Krivičnog zakonika Crne Gore, te odredbi čl. 226, 229, 272 st.1, 301,303. i 374. Zakonika o krivičnom postupku.

O S U Đ U J E
Na kaznu zatvora u trajanju od 6 (šest) mjeseci, koja kazna će se izvršiti tako što će optuženi istu izdržavati u prostorijama u kojima stanuje, pri čemu optuženi ne smije napuštati prostorije u kojima stanuje, osim u slučajevima propisanim zakonom kojim se uredjuje izvršenje krivičnih sankcija, te da će sud ukoliko optuženi jednom u trajanju preko 6 časova ili dva puta u trajanju do 6 časova samovoljno napustiti prostorije u kojima stanuje, odrediti da ostatak kazne izdrži u Zavodu za izvršenje krivičnih sankcija, u koju kaznu će mu se uračunati vrijeme provedeno u pritvoru, od 21.06.2020.godine od 26.06.2020.godine.

OBAVEZUJE SE optuženi da kao posebnu obavezu uplati novčani iznos od 4.000eura (četri hiljade) Javnoj ustanovi - Dom starih "Grahovac" u Risnu, na broj žiro računa 510-19143-35, kod Crnogorske komercijalne banke.

DUŽAN JE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice u budžet Crne Gore na broj žiro računa 832-7113-04 uplati troškove u ukupnom iznosu od 453,75 eura, koji troškovi su isplaćeni sudskom vještaku - specijalisti sudske medicine Č. dr I. u iznosu od 173,25 eura i troškovi isplaćeni sudskom vještaku pomorsko- saobraćane i pomorsko - privredne struke B.A. u iznosu od 280,50 eura, te na ime paušala Višem državnom tužilaštvu u Podgorici na račun Vrhovnog državnog tužilaštva broj 832-1187-31 uplati iznos od 50,00 eura i na ime paušala Višem sudu u Podgorici iznos od 50,00 eura na račun broj 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice, pod prijetnjom prinudne naplate.

O b r a z l o ž e nj e
Optužnicom Višeg Državnog tužilaštva u Podgorici Kt.br. 158/20 od 20.08.2020. godine, optuženom S.S., stavljeno je na teret izvršenje krivičnog djela teško djelo protiv opšte sigurnosti iz čl. 338. st. 2. u vezi čl. 327. st. 1. Krivičnog zakonika Crne Gore.

Dana 29.10.2020. godine, Više Državno tužilaštvo dostavilo je sudu, zapisnik o pregovaranju, zapisnik o priznanju krivice i sporazum o priznanju krivice.

Rješenjem ovog suda K.br. 116/20 od 04.11.2020. godine, usvojen je sporazum o priznanju krivice, zaključen između Višeg državnog tužilaštva u Podgorici i optuženog S.S..

Na ročištu za razmatranje sporazuma, održanom dana 04.11.2020. godine, sud je saslušao ovlašćenog predstavnika oštećene porodice K., K.I., na saglasan predog stranaka pročitao iskaze svjedoka K.V., V.N., B.S. i D.P., zapisnik o uviđaju uprave policije CB Podgorica Ku.br. 796/20 od 21.06.2020. godine, potvrdu Uprave policije CB Podgorica - SKP za suzbijanje krvnih delikata i nasilja u porodici Ku.br. 796/20 od 21.06.2020. godine izdate na ime S.S., dva izvještaja KCCG, A. br. 878 i 879 od 22.06.2020.godine, o prisustvu alkohola u krvi na ime optuženog S.S., izvještaj KCCG, A. br. 870 od 21.06.2020.godine, o prisustvu alkohola u krvi na ime pok. K.V., obdukcioni zapisnik KCCG S.br.78/2020, sačinjen povodom obdukcije tijela pok. K.V. od 26.06.2020.godine, nalaz i mišljenje sudskog vještaka pomorsko-saobraćajne i pomorsko-privredne struke B.A. od 20.07.2020.godine, izvod iz kaznene evidencije za optuženog S.S., Ministarstva pravde Crne Gore broj 05/2-041-11901/20 od 07.10.2020. godine, Zapisnik o priznanju krivice optuženog Kt.(sp)br. 106/20 od 29.10.2020. godine, zapisnik o pregovaranju Kt.(sp)br. 106/20 od 29.10.2020. godine i Sporazum o priznanju krivice optuženog Kt.(sp)br. 106/20 od 29.10.2020. godine.

Ovlašćeni predstravnik oštećene porodice K., K.I. se na ročištu izjasnio da je saglasan sa svim elementima zaključenog sporazuma, i isti se tom prilikom odrekao prava žalbe na rješenje o usvajanju sporazuma o priznanju krivice, a što je ovjerio svojeručnim potpisom na zapisniku.

Iz sadržine navedenih dokaza, na koje optuženi i njegov branilac nijesu imali primjedbi, sud zaključuje da je Više državno tužilaštvo u Podgorici, pružilo dovoljno dokaza o krivici optuženog, te da je optuženi izvršio krivično djelo teško djelo protiv opšte sigurnosti iz čl. 338. st. 2. u vezi čl. 327. st. 1. Krivičnog zakonika Crne Gore, na način, u vrijeme i na mjestu kako je to opisano izrekom ove presude.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 6 (šest) mjeseci, koju će optuženi izdržavati u prostorijama za stanovanje, shodno čl. 36a Krivičnog zakonika Crne Gore, te činjenice da je optuženi shodno čl. 301. st. 3. ZKP-a obavezan na ispunjenje obaveza iz čl. 272. st.1. Zakona o krivičnom postupku, odnosno da plati novčani iznos od 4.000 (četri hiljade) eura Javnoj ustanovi - Dom starih "Grahovac" u Risnu, srazmjerna stepenu krivice optuženog i težini počinjenog krivičnih djela, a posebno kada se ima u vidu izraženo iskreno kajanje i prihvatanje krivice za izvršeno krivično djelo, ranije život optuženog, odnosno neosuđivanost, njegov odnos prema oštećenoj porodici nakon izvršenog krivičnog djela, koja je za rezultat imala da se, predstavnik oštećene prodice, ne pridruži krivičnom gonjenju i na ročištu saglasi sa svim elementima sporazuma, koje okolnosti po pocjeni suda predstavljaju naročito olakšavajuću okolnosti, koje opravdavaju ublažavanje kazne optuženom ispod zakonom propisanog minimuma, te da će se i tako ublaženom kaznom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezao i na plaćanje troškova krivičnog postupka, a koji troškovi se odnose na ime troškova isplaćenih sudskom vještaku- specijalisti sudske medicine Č. dr I. iznos od 173,25eura, na ime troškova isplaćenih sudskom vještaku pomorsko- saobraćane i pomorsko - privredne struke B.A. iznos od 280,50 eura, kao i iznos od 50,00 eura na ime paušala Višem državnom tužilaštvu u Podgorici na račun Vrhovnog državnog tužilaštva broj 832-1187-31 i Višem sudu u Podgorici iznos od 50,00 eura na ime paušala, na račun broj 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 04.11.2020. godine
Zapisničar PREDSJEDNIK VIJEĆA-SUDIJA
Novčić Slobodanka ,s.r Tabaš Predrag,s.r
PRAVNA POUKA
Protiv ove presude nije dozvoljena žalba
Tačnost otpravka ovjerava namještenik suda
Novčić Slobodanka