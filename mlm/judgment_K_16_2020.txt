K.br.16/20
U IME CRNE GORE
Osnovni sud u Pljevljima, po sudiji Branku Pejoviću uz sujelovanje zapisničarke Đondović Milenke u krivičnom predmetu protiv okrivljenog K. E. iz Pljevalja koga brani advokat G. M. iz istog mjesta zbog krivičnog djela protivpravno zauzimanje zemljišta iz čl. 254 st. 1 Krivičnog zakonika CG po optužnom predlogu ODT Pljevlja Kt.br.213/19 od 18.02.2020. godine, nakon održanog glavnog i javnog pretresa u prisustvu Državne tužiteljke Bajčeta Nataše, okrivljenog i njegovog branioca, a u odsutnosti uredno pozvanog Zaštitnika imovinsko-pravnih intresa CG -Kancelarija u Bijelom Polju, dana 04.12.2020. godine, donio je i javno objavio
P R E S U D U
Okrivljeni K. E., JMBG .... od oca S. i majke M. rodjena Š., rodjen .... godine u P. gdje i živi, ul. ...., državljanin CG, govori crnogorskim jezikom, zaposlen u Poreskoj upravi PJ Pljevlja, oženjen, otac četvoro maloljetno djece, pismen završio ekonomski fakultet, srednjeg imovnog stanja, ranije neosudjivan.

Na osnovu člana 373 st. 1 tačka 1 ZKP CG
OSLOBAĐA SE OD OPTUŽBE
Da je:

u ljeto 2019. godine u mjestu Potpeće opština Pljevlja svjestan svog djela čije je izvršenje htio znajući da je njegovo djelo zabranjeno, protivpravno zauzeo tudje zemljište - dio državnog zemljišta vlasništvo Crne Gore, Vlada Crne Gore, u ukupnoj površini od 238 m2, koje predstavlja dio kat. parcele br. 121 zv. "Potpeće", pašnjaki V kl. upisane u list nepokretnosti br. 74 KO Zmajevac na ime Crna Gora, kao svojina, a Vlada Crne Gore kao raspolaganje, na način što je postavio betonsku ogradu oko dijela državnog zemljišta koje se mjeri i graniči: sa sjeverne strane državnom parcelom u dužini od 6.11 m, sa istočne strane parcelom vlasništvo K. E. u dužini od 9.00 +9.98+2.62 m, sa jugozapadne strane državnom parcelom u dužini od 7.69 m, sa zapadne strane državnom parcelom u dužini od 22.75+5.78m,
čime bi izvršio krivično djelo protivpravno zauzimanje zemljišta iz čl. 254 st. 1 Krivičnog zakonika CG.

Jer djelo za koje je okrivljeni optužen po zakonu nije krivično djelo.

Troškovi krivičnog postupka padaju na teret budžetskih sredstava.

O b r a z l o ž e n j e
Osnovno državno tužilaštvo u Pljevljima optužnim predlogom Kt.br.213/19 od 18.02.2020. godien optužilo je okrivljenog K. E. iz Pljevalja zbog krivičnog djela protivpravno zauzimanje zemljišta iz čl. 254 st. 1 Krivičnog zakonika CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci optužnog predloga.

U završnoj riječi Državna tužiteljka je u cjelosti ostala pri podnesenom optužnom predlogu i predložila da sud optuženog oglasi krivim i osudi po zakonu.

Današnji glavni pretres je održan u odsutnosti uredno pozvanog Zaštitnika imovinsko-pravnih interesa CG - Kancelarija u Bijelom Polju.

Okrivljeni K. E. u svoju odbranu na zapisniku ODT Pljevlja od dana 21.01.2020. godine je istakao da živi u Pljevljima te da je vlasnik imanja, obim vlasništva 1/1 iz lista nepokretnosti 257, broj parcele 118/2, površine 1779 m2, KO Zmajevac koju je nasledio nakon smrti počivšeg oca S. i upisao na svoje ime 2012. godine. Napominje da je tada nasledio još 6 nepokretnosti - imanja sa lijeve i desne strane ovog svog imanja i sva imanja su bila ogradjena i vodila se na njegovog oca, a faktički su pripadala drugim ljudima, izmedju ostalih jedno od njih i podnosiocu prijave M. Ć. Naknadno su to sve pravno regulisali, odradjena je parcelizacija zemljišta i sva imanja su i pravno prevedena na svoje faktičke vlasnike. U toj fazi kada su na lice mjesta izlazili predstavnici Opštine niko mu nije dao sugestiju kao ni njegovim komšijama da je neki dio tih imanja u vlasništvu države. Napominje da je prije izgradnje vikendice čije je radove otpočeo prije 4-5 godina, a koja je trenutno u fazi da je uradjen podrum na mrtoj ploči, pribavio gradjevinsku dozvolu i predstavnici iz Opštine, a nezna tačno iz kojeg organa su stavili kolčeve da označe gdje će biti ivice objekta, te ni tada nije sugerisano da kolčevi izlaze na državno zemljište, a prema nalazu vještaka u ovom predmetu ispada da je dio vikendice sagradjen na vlasništvu države. Gledajući skicu iz priloga nalaza vještaka, dakle ispada da ukoliko bi se "vratila" ograda tj. granica njegovog imanja unazad u širini od 7 m koliko je po nalazu vještaka nadjeno tada bi došlo da zid vikendice jednim dijelom opet ulazi u državno vlasništvo. Dakle, da je znao ovo stanje kada je kupljeno imanje i kada ga je nasledio nebi započeo gradnju objekta na ovaj način, a mislio je da bi državni organi koji su postavljali kolečeve i izdali urbanističko tehničke uslove trebali o tome da vode računa. Dalje ističe da želi da napomene i to da je izmedju imanja njegovog i imanja M. Ć. posajala ograda u momentu kupovine imanja prije oko 15 godina i pošto je ista bila dotrajala M. Ć. je u dogovoru sa njim ogradu zamijenio, a on je kupio sav potrebni materijal i armaturu, tako da je on neposredno preduzeo izgradnju betonske ograde. To je odradjeno još prije oko 5 godina i ona je upravo zajednička jer znači i okrivljenom i Ć. pošto je izmedju njihovih imanja, dakle on je uložio materijalna sredstva, a Ć. svoj trud i rad za izgradnju iste. S tim u vezi može istaći prigovor na jednu stavku u nalazu i mišljenju vještaka gdje se vještak u drugom pasusu izjasnio da je utvrdio da je on podigao ogradu oko svoje parcele i to betonsku kojom jezauzeo i drio državnog zemljišta jer on kako je sam naveo to nije uradio već je to uradio Mekić Ćamil i to po dogovoru neznajući da zalaze u državno zemljište. Negdje u ljeto 2019. godine Ć. je kod njega došao da traži novac na ime dnevnica oko izgradnje ograrde što je po njemu nerealno jer su na opisani način uradili zajedničku ogradu. Tako je u sledećem periodu počeo da ga prijavljuje kod poljoprivrednog inspektora da ne drži pčele na propisan način, kod gradjevinskog inspektora i kod Komunalne policije o čemu posjeduje zapisnik da je postupio us kaladu sa njihovim nalozima. U vezi sa navodima prijave da je zauzeo elektro mrežu i električne stubove ističe da su u ptopunosti neosnovani jer su stubove postavili oni vlasnici imanja tačnije njegov otac i ostale komšije koji su kupili 17 stubova i angažovali ljude koji će ih postaviti, razvukli instalacije, kupili i postavili strujomjere i ostalo što je bilo potrebno nakon čega je CEDIS sve to prihvatio i puštena je struja i uredno se ispostavljaju računi tako da stub ne može biti uzrupiran jer je privatno vlasništvo i u okviru pirvatnih imanja, a na korišćenju CEDIS-a. Još jedanput ističe da je imanje naslijedio u granicama u kojima se i danas na licu mjesta nalazi da je isto prije 15 godina kupljeno od A. majke da će on to sve potvrditi i da je ograda koja je sada sporna i ranije postajala samo su je oni promijenili zbog dotrajalosti. S tim u vezi predlaže da se u postupku sasluša svjedok A. E. sa kojim je dogovarao kupovinu zemljišta. Ističe takodje da je uradio i geodetski elaborat i prikupio ostalu potrebnu dokumentaciju i ima namjeru da sve to preda Ministarstvu finansija radi otkupa ili kompletiranja čestice, a upravo iz razloga da otplati 238 m2 državnog zemljišta koje je po nalazu vještaka Č. M. zauzeto. Posebno ističe da je znao da je ovakvo stanje na licu mjesta to bi uradio ranije. Posebno ističe da smatra da nije umišljajno izvršio ovo krivično djelo jer je u ovom obimu i granicama naslijedio imanje, dakle ni sa kakom namjerom nije postupao i uveden je uposjed u obimu i granicama koje su i tada bile kao i sada. Prihvatio bi eventulani postupak odlaganja krivičnog gonjenja ili sporazuma o priznanju krivice samo da se postupak što prije završi jer je ozbiljan čovjek i nije imao potrebu da zauzima državno zemljište.

U završnoj riječi branilac okrivljenog je predložio da sud okrivljenog oslobodi od krivične odgovornosti jer nema nijednog dokaza koji je izveden na glavnom pretresu koji ukazuje na činjenicu da je okrivljeni izvršio krivično djelo koje mu se stavlja na teret, jer je sasvim jasno da je okrivljeni spornu parcelu nasledio nakon smrti svog oca Salahudina, a nakon kupovine od strane oca okrivljenog postajala je ograda izmedju njegove parcele i susjedne parcele vlasništvo M. i ta ograda je bila stara i dotrajala pa se okrivljeni dogovorio sa M. i ogradu su istim pravcem u istoj dužini obnovili, s tim što je Mekić izgradio ogradu, a okrivljeni kupio materijal.

U dokaznom postupku sud je saslušao svjedoke M. Ć., A. E., A. V. i B. N., pročitao nalaz i mišljenje vještaka geometra Č. M. sa skicom lica mjesta, pročitao izvještaj iz KE za okrivljenog i izvršio uvid u dokumentaciju dostavljenu od strane okrivljenog i to urbanističko tehničke uslove Opštine Pljevlja br. 352-49/2016-2 od 08.07.2016. godine i izvršio uvid u list nepokretnosti br. 257 KO Zmajevac.

Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugim sud je utvrdio da djelo koje se okrivljenom stavlja na teret po zakonu nije krivično djelo jer istom nedostaje elemenat djela - umišljaj okrivljenog.

Naime, svjedok- podnosilac prijeve M. Ć. je na zapisniku ODT Pljevlja od dana 31.01.2020. godine istakao da živi u Pljevljima u mjestu Potpeće i da posjeduje imanje koje se jednom stranom u dužini od oko 70 m graniči sa imanjem okrivljenog. Izmedju njihovih imanja od ranije je postajala ograda od drvenih stubova i pletene žice. Napominje da je on ovu ogradu izmedju imanja napravio kada je kupio imanje od brata M. A., a predjašnji vlasnik je bio B. Dj. Okrivljeni je svoje imanje kupio od A. E. Napominje da prema državnom putu ograda nije postajala već samo ova izmedju njegovog imanja i imanja okrivljenog, momentu kada su to kupile porodica Katana. Ističe da trenutno nezna na koga se imanje vodi. Dalje ističe da prije od prilike 3 godine njemu je okrivljeni predložio da uklone ovu ogradu izmedju njihovih imanja od mreže i da po pola naprave zid od betona i blokova s tim što će okrivljeni finasirati radove, a on će odraditi fizički dio posla, tako su se i dogovorili i on je zajedno sa suprugom i djecom od brata dva sina i njihova dva druga odradili fizičke radove ošalovali i nalili betonom ogradu na koju je posle neki majstor koga je okrivljeni angažovao nadogradio još 3 reda blokova i to je tako stajalo 2-3 godine s tim što je okrivljeni obećao da će tu nadograditi žardinjere i rasvetu da bi to na nešto ličilo. Medjutim, negdje u ljeto 2019. godine okrivljeni je na ovu ogradu podigao još zid do visine oko 3,5 - 4 m i pri tom je napravio isti ovakav zid i ogradu prema državnom putu, zauzevši na ovaj način dio državnog zemljišta i dio vodovoda I. T. i K. kao i V. A., kao i javni vodovod koji odozgo dolazi sa izvorišta Zmajevac. Takodje, je zagradio i stub od struje što napada ostale mještane. Dakle, on je u ljeto 2019. godine zaogradio dio državnog zemljišta i uišao je čak i u korito rijeke Zmajevac. Dalje ističe da prije od prilike 5 godina je počeo da pravi kuću, a nakon toga je pravio neke objekte na državnom zemljištu. Dakle, ističe da smatra da se on priprema da pravi objekte na državnom zemljištu. Dizanje ograde od 4 m je opravdano time da je to morao da uradi zbog pčela koje drži pošto mu je poljoprivredni inspektor naložio da ograda mora biti 2 m visine, ali samo gdje su pčele i da moraju biti okrenute suprotno od njegovog imanja.

Na glavnom pretresu je istakao da je parcelu koja se graniči sa parcelom okrivljenog kupio od svog brata M. A., a A. je tu parcelu kupio od nekog čovjeka koji se preziva S., ali nezna tačno kako mu je ime zna da ga zovu M., a taj M. je kupio parcelu od porodice B. Dalje ističe da je on tu svoju parcelu kupio od brata 2001. ili 2002. godine i kada je kupio tu parcelu od brata zna da je vlasnik sporne parcele bio A. E. je kasnije istu parcleu prodao ocu okrivljenog S. Izmedju nejgove parcele i parcele A., a sada okrivljenog je bilo u momentu kada je istu kupio postavljena ograda od drvenog kolja i mrežaste žice, odnosno kada je istu on kupio nije postajala nikakva ograda nikakva ograda izmedju njihovih parcela već je on lično tu ogradu postavio kako je već istakao od drvenog kolja i pletene žice prije 3-4 godine na predlog okrivljenog su potavili odnosno on je postavio zajedno sa svojom suprugom i sinom, dva bratića i njihovim drugovima su postavili betonsku ogradu s tim što je okrivljeni kupio materijal, a on je sa svojom porodicom fizičkom snagom izvršio ugradjivanje tog materijala u ogradu. Ističe da je to njihova zajednička ograda i on je tu ogradu postavio na mjesto gdje je postajala ranija ograda od drvenog kolja i pletene žice.

Sud je uglavnom odbacio iskaz ovog svjedoka smatrajući da je svjedok neistinito svjedočio, a prihvatio ga je samo u dijelu gdje je priznao da je upravo on podigao spornu ogradu od betona i betonskih blokova, a istu je finasirao okrivljeni.

Svjedok A. E. na zapisniku ODT Pljevlja je istakao da je njegov poč. otac Ibrahim 2004. godine kupio imanje u Potpeću KO Zmajevac od nekog čovjeka B. koji živi u Beogradu i to je nepokretnost iz lista br. 232, izmedju ostalih parcela br. 118. Dalje ističe da je njegov otac preminuo 2006. godine i nakon ostavinskog postupka je njegova majka nasledila ovu imaovinu izmedju ostalog i nepokretnosti iz lista br. 232 KO Zmajevac. Sjeća se da je uz ovo njihovo imanje prolazio put, a ispod njega je ranije bio stari put koji je vjerovatno državni. Medjutim njegov otac je tu čitavu parcelu kupio od Bojovića, a njegova majka je 2007. godine prodala tu parcelu K. S. ocu okrivljenog. Dalje ističe da koliko zna to je imanje od kada je bilo u njihovom posjedu u tom obimu u kojem su ga prodali i bilo je zaogradjeno. Niko to nije osporavao njegovom ocu niti su znali da je dio imanja u državnom vlasništvu, niti je kad tu regaovao katastar. U selu oni su uvodili i vodu i električne stubove i to niko nije osporavao. Nije mu poznato koje je radove okrivljeni izvodio jer on zna samo kako je stanje bilo ranije. U prilog izjave dostavlja dokumentaciju o nasledjivanju i predaji nepokretnosti ocu okrivljenog Katana S. Vidio je na skici da na parceli br. 1348 prolazi asfaltni put koji je i sada tim dijelom, a napominje da niko nikada nije prijavljivao bilo koga za uzurpaciju državnog zemljišta u ovom području.

Na glavnom pretresu je istakao da je tačna činjenica da je on prodao tu parcelu ocu okrivljenog, da je na toj parceli bila ograda od kolja i žice, a samo je na ulazu u parcelu bila jedna drvena vratnica. Okrivljeni je posle smrti svog oca naslijedio tu parcelu i počeo izgradjivati porodičnu stambenu zgradu. Podigao je i betonsku ogradu, pa je on skoro bio na licu mjesta, vidio je da ta ograda koju je okrivljeni podiao da je ista posavljena u cjelosti gdje je bila ranije postavljena ograda koju su on i njegova porodica kupili od porodice B., a takodje u istim mjerama i granicama kasnije prodali ocu okrivljenog S. Dakle, okrivljeni ništa nije pomjerao na licu mjesta osim što je podigao ogradu na mjestu gdje je bila stara ograda tj. istu obnovio. Posebno ističe da su njemu i njegovoj porodici B. prodali parcelu do same rijeke potoka pa je on u takvom stanju i njegova majka su i prodali ocu okrivljenog S. u istom stanju kako su je oni i kupili od porodice B. Parcelu su im prodali B., a oni su istu prodali ocu okrivljenog do same rijeke - potoka i to nije bilo nikakvih ograničenja ni od koga. Preciznije ističe da je tu parcelu ocu okrivljenog S. prodala njegova majka Š., pošto je ona bila vlasnik te parcele, ali je on tu najviše učestvovao oko pogodbe i oko uvodjenja kupca u posjed parcele.

Sud je apsolutno prihvatio iskaz ovog svjedoka smatrajući da je svjedok veoma objektivno svjedočio i ispričao pravu istinu da je spornu parcelu njegova majka Š. i on kupili od porodice B. od potoka pa do na vrh parcele do puta, a zatim su u istim mjerama i granicama prodali tu parcelu ocu okrivljenog S. pa je okrivljeni tu parcelu i nasledio od oca. Posebno je ovaj svjedok ubjedljiv kada ističe da je okrivljeni ogradu postavio tačno na mjestu gdje je nekada postojala stara ograda koja je izgradjivana prije dosta godina, a to mu je poznato zato što je sa majkom bio vlasnik parcele i što je unazad nekog perioda bio na licu mjest ai vidio da je okrivljeni postavio betonsku ogradu tačno ogradom koja je ranije postajala, dakle samo je zamijenio staru ogradu novom.

Svjedok A. V. je istakao da živi u Pljevljima, medjutim parcela koju sada koristi okrivljeni i koju je nasledio od svog poč. oca S. je nekada bila vlasništvo njegove porodice i čak na ugovoru stoji da su istu parcelu kupili on i njegov brat, medjutim tu parcelu je koristio samo njegov brat pošto je on koristio susjednu parcelu koju sada koristi vlasnik T. I. Svjedok dalje objašnjava da je zajedno sa bratom tu parcelu kupio od S. M. koga su zvali M., a on je tu parcelu kupio od porodice B. Posebno ističe da je njemu i njegovom bratu prethodni vlasnik S. M. zv. M. prodao tu parcelu i rekao da je ta parcela njegova od potoka do puta koji je najprije bio makadamski, a sada je asvaltiran. Ističe da je on svoju parcelu kao takvu prodao i T. I., a takodje i njegov bratić A. E. je prodao ocu okrivljenog S. parcelu sa granicama počev od potoka u donjem dijelu pa do makadamskog puta na vrhu parcele, a sada asfaltnog puta, dakle isto kao štoje i on prodao Tursumović Ilhanu. Na kraju ističe da obje njihove parcele i njegova i njegovog brata su bile njihove i kao takve su kupli od potoka do puta, pa su kao takve i iste prodali.

Sud je u cjelosti prihvatio iskaz ovog svjedoka smatrajući da je svjedok veoma objektivno svjedočio i isti je u potpnosti svjedočio kao i svjedok A. E. - njegov bratanić jer su oni bili vlasnici te dvije parcele koje su jedna pored druge koju sada koristi okrivljeni, a drugu koristi i voslnik je Tursumović Ilhan. Posebno ističe da su obje te parcele njima prodate od srane Stupara te da im je rečeno da su te parcele od potoka na dnu parcele pa do makadamskog puta na vrh parcele i tako su ih oni i koristili i na rkaju kao akve i prodali i to on Tursumović Ilhanu, a njegov bratanić Esada i njegova majka Šuhra ocu okrivljenog - Salahudinu. Dakle, jasno je da su te parcele bile vlasništvo na početku porodice Bojović i da su oni iste parcele prodali porodici Stupar od potoka pa do na vrh parcela do makadamskog puta koji je sada asfaltni put, a onda on i brat od porodice Stupar kupili te parcele u istom obimu kako su i kupili, a zatim iste prodali T. . i ocu okrivljenog takodje u istim mjerama i granicama kako su i kupljene od porodice Stupar odnosno porodice Bo.

Svjedok B. N. je na glavnom pretresu istakao da živi u Pljevljima i imanje koje je kupio poč. otac okrivljenog S. kupljeno je od Al., a A. su prethodno kupili imanje od Stupara, a Stupari su kupili imanje u njegovog brata i njegovog brata od strica. Sada to imanje koje koristi okrivljeni je bilo nekada u njihovom vlasništvu dakle, porodice Bojović. Posebno ističe da mu je poznato da je njihovo imanje bilo uvijek od rijeke pa do ograde koja je uvijek postojala odnosno do cjevovoda koji se nalazi neposredno ispod puta. Na taj način i susjedna imanja su prodavana i svaka parcela je imala ogradu u istoj ravni. Ova ograda na njihovom imanju je bila napravljena od drvenog kolja kao i nekakvog pruća jer se u to vrijeme ograda gradila na takav način, a kasnije je došla žica i savremeniji način izrade. Koliko se sjeća nema nikakv ugovor kući o kupoprodaji.

Sud je ucjelosti prihvatio iskaz ovog svjedoka smatrajući da je svjedok veoma objektivno svjedočio i on je upravo identično s vjedočio kao i svjedoci A. V. i Aljićević E. da je parcela koju sada drži okrivljeni kao i susjedna pracela vlasništvo T. Ilhana da su bile njihovo vlasništvo ozdo od potoka i gore sve do ograde koja je bila izgradjena od drvenog kolja i pruća, a u neposrednoj blizini makadamskog puta, a sada asfaltnog puta. To znači da je okrivljeni upravo svoju ogradu postavio kuda je bila i ograda oduvijek od kolja i pruća još dok su prvi vlasnici bili porodica B..

Iz nalaza i mišljenja vještaka geometra sud je zaključio da se jedan dio ove parcele vodi na Državu Crnu Goru - Vlada Crne Gore kojom raspolaže te da je ta površina od 238 m2 po podacima Katastra je dio parcele br. 121 KO Potpeće pašnjak V kl. ukupne površine 9871 m2.

Sud je prihvatio nalaz i mišljenje ovog vještaka jer je najvjerovatnije ovako stanje u Katastru, a od kada ono datira nama nije poznato, medjutim za sud je osnovno da okrivljeni nije znao niti mogao znati da se ovaj dio parcele vodi kao državna parcela niti je to znao bilo ko od prethodnih vlasnika koje smo saslušali.

Uvidom u urbanističko tehničke uslove Opštine Pljevlja br. 352-49/2016-2 od 08.07.2016. godine se zaključuje da je Opština Pljevlja - Sekretarijat za uredjenje prostora izdao okrivljenom urbanističko tehničke uslove za izradu tehničke dokumentacije za izgradnju individualne porodične stambene zgrade na spornoj parceli. U ovim urbanističko tehničkim uslovima nigdje se ne pominje da se dio parcele vodi na državu, a što je morala Opština Pljevlja - njen sekretarijat da provjeri prilikom izdavanja urbanističko-tehničkih uslova pa u tom slučaju okrivljeni nebi ni izgradjivao sporni objekat da se i najmanji dio parcele vodi kao vlasništvo Države Crne Gore.

Iz izvještaja iz KE za okrivljenog se zaključuje da okrivljeni ranije nije osudjivan.

Kod ovakvog činjeničnog stanja na osnovu svih izvedenih dokaza sud je utvrdio da krivično djelo koje je okrivljenom stavljeno na teret javnom optužbom po zakonu nije krivično djelo jer kod istog ne postoji konstitutivni elemenat, a to je umišljaj okrivljenog. Za postojanje ovog krivičnog djela potreban je umišljaj, a sud je iz svih izvedenih dokaza utvrdio da okrivljeni nije imao svijest da se dio parcele koju on koristi vodi na Državu Crnu Goru. To nije ni mogao znati jer su prethodni vlasnici svi do jednog kako su prodavali svoju parcelu sledećem vlasniku uvijek pokazivali da mu je parcela vlasništvo od potoka do puta. Kao takvu tu parcelu je kupio od porodice A. i otac okrivljenog K. S., a za života je kazao okrivljenom da mu je parcela njegovog vlasništva od potoka pa sve do ograde koja je postajala. Okrivljeni izgradnjom ograde koju je postavio tačno pravcem gdje je postajala nekada stara ograda od kolja i pruća nije ni pomislio da dio te parcele može biti državna svojina. Dakle, sud je utvrdio da na strani okrivljenog prilikom obnavljanja ograde nema umišljaja da prisvaja nečije tuđe zemljište, već upravo da ograđuje svoje zemljište, pa ga je sud i oslobodio od optužbe shodno čl. 373 st. 1 tačka 1 ZKP CG.

Shodno članu 230 ZKP CG a sud je odlučio da troškovi krivičnog postupka padaju na teret budžetskih sredstava , pošto je isti oslobođen od optužbe.

Sa iznijetih razloga odlučeno je kao u izreci presude.

OSNOVNI SUD U PLJEVLJIMA

dana 04.12.2020. godine
ZapisničarkaS u d i j a
Đondović MilenkaBranko Pejović
PRAVNA POUKA: protiv ove presude dozvoljena je žalba u roku od 8 dana po prijemu iste Višem sudu u Bijelom Polju, a preko ovog suda.

DOSTAVLJENO:

1x ODT Pljevlja
1x okrivljenom
1x braniocu okrivljenog
1x Zaštitniku imovin.prav.int. BP
4x u predmet