P br.156/19
U IME CRNE GORE
OSNOVNI SUD U DANILOVGRADU, po predsjednici suda-sutkinji Jovović Milici, rješavajući u pravnoj stvari tužioca S. o. AD iz P., koga zastupa punomoćnik Č. A., protiv tuženog P. M. iz R., radi duga, vr.spora 4.795,00 Eura, nakon zaključene glavne rasprave 06.11.2019. godine, u prisustvu punomoćnika tužioca, donio je dana 27.11.2019.godine

P R E S U D U
Obavezuje se tuženi da tužiocu po osnovu naknade regresne štete na ime glavnog duga isplati iznos od 4.795,00 eura, sa zakonskom zateznom kamatom koja će se obračunavati od 23.08.2016. godine do konačne isplate, a u roku od 15 dana po pravosnažnosti presude, pod prijetnjom prinudnog izvršenja.

Obavezuje se tuženi da tužiocu na ime troškova postupka isplati iznos od 104,00 eura, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Tužilac je u tužbi i na raspravama u bitnom naveo da je tuženi dana 01.04.2016. godine, na magistralnom putu M2-Rožaje – Bać, upravljajući sa 0,48 promila alkohola u organizmu putničkim motornim vozilom “Volkswagen” reg. br.RO – AT ... uzrokovao saobraćajnu nezgodu kojomprilikom su kao saputnici u vozilu zadobili povrede S.E., S.D. i A.K.. Predmetno vozilo je na dan nezgode bilo osigurano kod tužioca po polisi od autoogovornosti za štete pričinjeno trećim licima br. ... sa pokrićem od 16.12.2015. godine do 16.12.2016. godine. Zbog predmetne nezgode vodjen je krivični postupak kod Osnovnog suda u Rožajama koji je pravosnažno okončan presudom K br.69/16 od 13.06.2016. godine kojom je tuženi oglašen krivim za uzrokovanje predmetne nezgode. Oštećenima iz predmetne nezgode je isplaćena nematerijalna šteta i troškovi punomoćnika i to: D.S.u iznos od 550,00 eura i 150,00 eura na ime troškova, K.A.u 550,00 eura, kao i troškove postupka u iznosu od 150,00 eura, a S.E.u 3.125,00 eura i troškove punomoćnika 270,00 eura. Isplatom navedenih naknada tužiocu pripada pravo regresa prema odgovornom licu, tj. tuženom, a shodno odredbama Zakona o obaveznom osiguranju u saobraćaju i Uslovima za osiguranje od odgovornosti za štete pričinjene trećim licima, a koji Uslovi su sastvni dio ugovora o osiguranju. Tužilac se 29.08.2016. godine obratio tuženom regresinim zahtjevom, ali tuženi po istom nije postupio. Predložio je u završnom izlaganju da sud usvoji postavljeni tužbeni zahtjev, a troškove postupka je tražio.

Tuženi kojem je uručena tužba sa poukama nije u predvidjenom roku dostavio pisani odgovor na tužbu niti se upustio u raspravu.

U cilju provjere osnovanosti tužbenog zahtjeva, sud je u dokaznom postupku sproveo dokaze: izvršio uvid u zapisnik o uvidjaju saobraćajne nezgode br.16/2006 od 07.04.2016.godine, izvršio uvid u polisu osiguranja ..., izvršio uvid u presudu Osnovnog suda u Rožajama K.br.69/16 od 13.06.2016.godine na kojoj ne stoji kauzula pravosnažnosti, izvršio uvid u rješenje Poreske uprave-Centralni registar privrednih društava, izvršio uvid u prijavu za naknadu štete od 17.06.2018.godine, izvršio uvid u nalaz ljekara cenzora, izvršio uvid u obračunski list od 28.06.2016. godine sa obavještenjem o zahtjevu za naknadu štete i od 18.07.2016.godine, izvršio uvid u vansudsko poravnanje od 19.07.2016. godine, izvršio uvid u obavještenje o zahtjevu za naknadu štete od 20.07.2016. godine, izvršio uvid u nalog za isplatu od 08.07.2016.godine, od 19.07.2016. godine, izvršio uvid u izvod br.145 i 167 NLB Montenegro banka, izvršio uvid u prijavu za naknadu štete, izvršio uvid u izvještaj ljekara specijaliste na ime K.A.a i u kompletnu medicinsku dokumentaciju na ime K.a, izvršio uvid u nalaz ljekara cenzora od 13.06.2016.godine, izvršio uvid u obračunski list od 23.06.2016. godine i 18.08.2016. godine sa obavještenjem po zahtjevu za naknadu štete, izvršio uvid u nalog za isplatu štete od 21.07.2016.godine i 18.06.2016. godine, izvršio uvid u izvještaja NLB banke o isplati, kao i uvid u regresni zahtjev upućen K.M.u 29.08.2016. godine i izvještaj JZU Opšta bolnica Berane br.20/2016 od 20.04.2016. godine.

Nakon sprovedenog dokaznog postupka i ocjene izvedenih dokaza, u smislu čl. 9 ZPP-a, sud je odlučio kao u izreci, sa sljedećih razloga:

Predmet tužbe u ovoj pravnoj stvari je utvrdjenje obaveze tuženog da tužiocu po osnovu naknade regresne štete na ime glavnog duga isplati iznos od 4.795,00 eura, sa zakonskom zateznom kamatom koja će se obračunavati od 23.08.2016. godine do konačne isplate.

Iz pravosnažne presude Osnovnog suda Rožaje K br.69/16 od 13.06.2016. godine se utvrdjuje da je ovdje tuženi oglašen krivim zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st.1 Krivičnog zakonika Crne Gore, te osudjen na novčanu kaznu, zbog toga što je dana 01.04.2016. godine oko 23,20 časova na magistralnom putu M2 Rožaje – Bać u mjestu zv. Zeleni, ne pridržavajući se saobraćajnog propisa iz čl 29. St. 2 Zakona o bezbjednosti saobraćaja na putevima, ugrozio saobraćaj i doveo u opasnost živote i tijelo ljudi na način što je pogrešno upravljao svojim putničkim vozilom PMV “Volkswagen” – Pasat, reg. oznaka RO AT-..., iz pravca Rožaja u pravcu sela Bać, obzirom na brzinu kretanja svog vozila, uslove saobraćaja i stanje puta, nije se kretao bliže desnoj ivici kolovoza, usled čega je na pravom putu izgubio upravljivost nad vozilom, pa se vozilo bočno izmaklo u lijevo, rotiralo zadnjim krajem, prešlo preko lijeve kolovozne trake i napustilo kolovoz na lijevoj strani preko trotoara i makadamskog proširenja, a zatim zadnjim krajem udarilo u metalnu ogradu, koju je porušilo i potom sletjelo sa donjeg potpornog zida u krugu fabrike “Kristal”, gdje se i zaustvilo, kojom priloikom su njegovi saputnici S.E., D.S. i K.A. zadobili tjelesne povrede i to: E. S. tešku tjelesnu povredu u vidu preloma lijeve ključne kosti i lake tjelesne povrede u vidu oguljotine lijeve polovine čela veličine 4x4 cm, otoka i krvnog podliva drugog prsta desne šake i krvnog podliva lijevog zaušnog predjela, S.D., lake tjelesne povrede u vidu dvije oguljotine u predjleu nosa veličina 2x2 cm i 2x1 cm i krvnog podliva u predjelu nosa, a A.K. laku tjelesnu povredu u vidu nagnječenja, (krvni podliv i oguljotina) lijevog slabinskog predjela.

Iz polise br.... se utvrdjuje da je vozilo kojim je upravljao tuženi “Volkswagen” – Pasat, reg. oznaka RO AT-... na dan nezgode bilo osigurano kod tužioca po polisi od autoodgovornosti za štete pričinjene trećim licima, sa pokrićem od 16.12.2015. do 16.12.2016.godine.

Iz izvještaja JZU Opšta bolnica Berane br.20/2016 od 15.04.2016. godine se utvrdjuje da je od tuženog uzeta krv na analizu radi pregleda na alkohol po metodi Widmark, kojom metodom je utvrdjeno da je u uzetom uzorku krvi nadjeno 0, (promille).

Iz prijava za naknadu štete koju su podnijeli oštećeni D.S. 17.06.2016. godine, K.A. 17.06.2016. godine i S.E. od 09.06.2016. godine se utvrdjuje da su se isti obratili ovdje tužiocu radi isplate pretrpljene štete iz predmetne saobraćajne nezgode, po kojom prijavama je postupljeno od strane tužioca, i nakon sprovedenog postupka tj. pribavljanja nalaza ljekara cenzora koji su pregledali medicinsku dokumentaciju formiranu na ime oštećenih, tužilac je isplatio oštećenima na ime nematerijalne šteta i troškova punomoćnika i to: D.S.u iznos od 550,00 eura i 150,00 eura na ime troškova, K.A.u 550,00 eura, kao i troškove postupka u iznosu od 150,00 eura, a S.E.u 3.125,00 eura i troškove punomoćnika 270,00 eura.

Iz dopisa tužioca od 29.08.2016. godine se utvrdjuje da je isti upućen na ime tuženog radi regresnog zahtjeva tj. da isplati iznos predmetne naknade.

Prema čl. 1036 st. 1 Zakona o obligacionim odnosima isplatom naknade iz osiguranja prelaze na osiguravača, po samom Zakonu, do visine isplaćene naknade sva osiguranikova prava prema licu koje je po ma kom osnovu odgovorno za štetu, pa je sud imajući u vidu prednje dokaze obavezao tuženog na isplatu iznosa bliže preciziraog u izreci presude, jer smatra da su se ispunili uslovi za primjenu citiranog člana, jer tuženi je upravljao vozilom pod uticajem alkohola, a osim toga, kriv je i za saobraćajnu nezgodu, a što je utvrdjeno iz citirane pravosnažne sudske odluke, a prema čl. 15 Zakona o parničnom postupku, u parničnom postupku sud je pogledu postojanja krivičnog djela i krivične odgovornosti učinioca vezan za pravosnažnu presudu suda kojom se optuženi oglašava krivim.

Pored navedenog sud je cijenio i odredbe Uslova za osiguranje vlasnika, odnosno korisnika motornog vozila od odgovornosti za štete pričinjene trećim licima, a koji su sastavni dio polise, a čija primjena predstavlja primjenu materijalnog prava, kojima se predvidja da osiguranik gubi prava iz osiguranja ako je u trenutku nezgode bio pod uticajem alkohola, a smatra se da je vozač pod uticajem alkohola ako ima više od 0,3 promila alkohola u krvi, a gubitak prava iz Ugovora o osiguranju u slučaju alkoholisanosti predvidjen je odredbom čl. 31 st. 1 tačka 5 Zakona o obaveznom osiguranju u saobraćaju (Sl. list CG, br.44/12 od 09.08.2012. godine). a stavom 2 istog člana predvidjeno je da Društvo za osiguranje koje je oštećenom licu isplatilo naknadu za štetu prouzrokovanu u prethodnom slučaju ima pravo da od lica koje je odgovorno za štetu naknadi cjelokupno isplaćeni iznos štete, kamatu i pripadajuće troškove.

Sa iznijetih razloga i citiranih zakonskih propisa, odlučeno je kao u izreci presude.

Shodno čl. 152, 153 i 161 ZPP-a, sud je obavezao tuženog da naknadi troškove postupka u iznosu od 104,00 eura, koji se odnose na plaćenu taksu na tužbu.

PREDSJEDNICA SUDA-SUTKINJA,
Jovović Milica s.r.

PRAVNA POUKA: Protiv ove presude može se izjaviti žalba u roku od 15 dana, od dana prijema pismenog prepisa presude, Višem sudu u Podgorici, a preko ovog suda.