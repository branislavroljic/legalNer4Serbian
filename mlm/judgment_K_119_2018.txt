U IME CRNE GORE
K.br. 119/18
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika suda Novčić Slobodanke kao zapisničara, u predmetu protiv optuženog P. A., koga po službenoj dužnosti brani L. D., advokat iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. u vezi čl. 23. st. 2. Krivičnog zakonika Crne Gore, po optužnici Višeg državnog tužioca u Podgorici Kt.br. 170/18 od 15.10.2018. godine, koju je na ročištu povodom odlučivanja o sporazumu o priznanju krivice zastupao Tomković Željko - državni tužitlac u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 05.03.2019. godine, donio je
P R E S U D U
Optuženi:

P. A., JMB ..., od oca Z. i majke G., rođene Đ., rođen .... godine u P... sa prebivalištem u F..., Opština P..., državljanin Crne Gore, zaposlen u DOO P... P..., neoženjen, neosuđivan, završio Osnovnu školu, dobrog imovnog stanja
KRIV JE
Zato što je:

U periodu od neutvrđenog dana maja 2018. godine do 20.09.2018. godine, u mjestu Lj..., selo F..., Opština P..., na kat. parceli br. 884 pov. 927 m² iz lista nepokretnosti br. 208 KO F..., po prethodnom dogovoru, zajedno sa okrivljenim Lj... K... i još jednim nepoznatim licem, zajednički neovlašćeno proizvodili konoplju - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), svjesni zabranjenosti svojih radnji, pri čemu su htjeli njihovo izvršenje, na način što su i to okrivljeni Lj., neutvrđenog dana maja 2018. godine, u Tuzima od nepoznatog lica nabavio veću količinu sjemenki opojne droge-konoplje, zatim se dogovorio sa okrivljenim P. A. i tim nepoznatim licem da u F... uzgajaju predmetnu opojnu drogu, nakon čega su tokom maja 2018. godine na pomenutoj parceli pripremili zemljište za sadnju sjemenki konoplje, potom zasadili veći količinu sjemenki predmetne opojne droge, nakon čega je okrivljeni P. nađubrio zasađene sjemenke, te nakon što su sjemenke iznikle, okrivljeni Lj., P. i pomenuto nepoznato lice uzgajali iznikle biljke, tako što su iste u više navrata zalivali plastičnim crijevom sa obližnjeg izvora, da bi u daljoj neovlašćenoj proizvodnji navedene opojne droge bili spriječeni od strane ovlašćenih policijskih službenika, koji su dana 20.09.2018. godine, na pomenutoj parceli zatekli 64 stabljike konoplje, neto mase suve biljne materije - lišće 2825 grama, koje stabljike su od strane ovlašćenih policijskih službenika istog dana izuzete sa lica mjesta,
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300. st. 1. u vezi čl. 23. st. 2. Krivičnog zakonika Crne Gore.

Pa ga je sud primjenom citiranih zakonskih odredbi, te odredbi čl.36, 39, 42, 45. i 46. Krivičnog zakonika Crne Gore, te odredbi. čl. 226, 229, 303, i 374. Zakonika o krivičnom postupku.

O S U Đ U J E
Na kaznu zatvora u trajanju od 7 (sedam) mjeseci, kao glavnu kaznu i novčanu kaznu, kao sporednu kaznu, u iznosu od 3,750,00€ (tri hiljade sedamstopedeset eura), koju je optuženi dužan platiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice, na račun Budžeta Crne Gore broj 832-7113-04, s tim što ako optuženi ne plati novčanu kaznu u određenom roku, sud će novćanu kaznu zamijeniti kaznom zatvora, tako što će za svakih započetih 25,00€ (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJA PREDMETA
ODUZIMAJU SE 64 stabljike konoplje, neto mase, suve biljne materije - lišće 2825 grama, koja se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice u budžet Crne Gore na broj 832-7113-04, na ime troškova branioca po službenoj dužnosti, uplati iznos od 484,00 eura, da na ime paušala Višem državnom tužilaštvu u Podgorici, uplati iznos od 100,00€, na račun Vrhovnog državnog tužilaštva broj 832-1187-31, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 170/18 od 15.10.2018. godine, optuženom P. A. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300.st. 1 u vezi čl. 23. st. 2. Krivičnog zakonika Crne Gore.

Dana 25.02.2019. godine, Više Državno tužilaštvo u Podgorici dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 05.03.2019.godine, sud je pročitao dokaze predložene optužnicom i to: Službenu zabilješku Uprave policije - SKP- Odsjek za suzbijanje droge Podgorica od 20.09.2018. godine, izvršio uvid u fotodokumentaciju Uprave policije - CB Podgorica br. 61-10-244-1944/2138 od 20.09.2018.godine, Izvještaj Uprave policije - CB Podgorica br. knjige uviđaja 2138/2018 od 20.09.2018. godine o kriminalističko-tehničkom pregledu lica mjesta, potvrdu Uprave policije - SKP - Odsjek za borbu protiv droge - Grupa za suzbijanje droge Podgorica od 20.09.2018. godine o privremeno oduzetim predmetima od P. A., potvrdu Uprave policije - SKP - Odsjek za borbu protiv droge - Grupa za suzbijanje droge Podgorica od 20.09.2018. godine o privremeno oduzetim predmetima od P. A., Potvrdu Uprave policije - SKP -Odsjek za borbu protiv droge - Grupa za suzbijanje droge Podgorica od 20.09.2018. godine o privremeno oduzetim predmetima od Lj. K., Izvještaj Fotrenzičkog centra Danilovgrad br. 4203/18 od 10.10.2018. godine o hemijskom vještačenju sa fotodokumentacijom, list nepokretnosti broj 208 KO Fundina, pregledao 2 DVD-a video materijala proisteklom primjenom MTN - tajno praćenje i video i audio snimanje lica i predmeta, pročitao izvod iz kaznene evidencije na ime optuženog P. A., Ministarstva pravde Crne Gore broj 05/2-72-12805/18 od 22.11.2018. godine, pročitao Zapisnik Kt.br. 170/18, Zapisnik o pregovaranju Kt.br. 170/18 i Sporazum o priznanju krivice Kt.br. 170/18 svi od 25.02.2019. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici optuženog, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. u vezi čl. 23. st.2. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora, kao glavn kazna, u trajanju od 7 (sedam) mjeseci i novčana kazna, kao sporedna kazna, u iznosu od 3,750,00€ (tri hiljade sedamstopedeset eura), srazmjerna stepenu krivice optuženog i težini počinjenog krivičnog djela, a posebno kada se ima u vidu raniji život optuženog tj. neosuđivanost, priznanje izvršenja krivičnog djela i izraženo kajanje zbog izvršenja istog, koje okolnosti i po ocjeni suda predstavljaju naročito olakšavajuće okolnosti, koje opravdavaju ublažavanje kazne ispod zakonom propisanog minimuma za predmetno krivično djelo, te da će se i tako ublaženom kaznom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta, pa je od optuženog oduzeto 64 stabljike konošplje, neto mase, suve biljne materije-lišće 2825 grama, a koja droga se ima uništiti po pravosnažnosti presude donijete na osnovu sporazuma o priznanju krivice.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao na plaćanje troškova krivičnog postupka, i to na ime troškova branioca po službenoj dužnosti, iznos od 484,00 eura, na ime paušala Višem državnom tužilaštvu u Podgorici, uplati iznos od 100,00€, u roku od 15 dana od dana pravosnažnosti presude donijete na osnovu sporazuma o priznanju krivice.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana 05.03.2019.godine
Zapisničar S U D I J A
Novčić Slobodanka Tabaš Predrag
DN-a, po primjerak:

- VDT Podgorica,
-Optuženom,
- Braniocu optuženog,
- A/A.

Postupljeno, dana __________ godine