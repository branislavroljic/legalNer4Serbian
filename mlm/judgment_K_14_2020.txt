Posl. br. K. 14/20/20
U IME CRNE GORE
Osnovni sud u Kotoru kao nadležni prvostepeni krivični sud, po sudiji mr. Veljku Bulatovića, uz učešće zapisničara Aleksandre Čolan, u krivičnom predmetu protiv okrivljene Vuletić Milice zbog krivičnog djela nedozvoljeno fotografisanje iz čl.174 st.1 Krivičnog zakonika Crne Gore, koji se vodi po privatnoj krivičnoj tužbi privatnog tužioca Kuč Mira podnijetoj dana 27.01.2020. godine, nakon održanog glavnog i javnog pretresa dana 22.03.2021. godine u prisustvu punomoćnika privatnog tužioca, adv. Balše Polovića, branioca okrivljene Lompar Svetlane i adv. Radulović Marije i okrivljene Vuletić Milice, istog dana donio i javno objavio sledeću
P R E S U D U
Okrivljena VULETIĆ MILICA, od oca Miodraga i mjake Btanke, rođene Madžarović, rođena 22.11.1986. godine u Podgorici, stalno nastanjena u Budvi, naselje Lazi bb, državljanka Crne Gore, sa završenom SSS, neudata, zaposlena u firmi Praksis hotel Zeta, lošeg imovnog stanja, ranije neosuđivana, protiv koje se ne vodi postupak za neko drugo krivično djelo,
Na osnovu člana 373 stav 1 tačka 2 Zakonika o krivičnom postupku
OSLOBAĐA SE OD OPTUŽBE
Da je,
nepoznatog dana po sopstvenom kazivanju na saslušanju pred Osnovnim sudom u Kotoru u predmetu posl. br. P.1401/18 sa terase na trećem spratu hotela „Zeta“ snimila i pravila fotografije Mira Kuča, i takve snimke prikazivala drugim licima i predala ih svom poslodavcu u hotelu „Zeta“ u Rafailovićima, a on je opet takav snimak preko svog punomoćnika dostavio u parničnom predmetu u Osnovnom sudu u Kotoru koji se vodi pod posl. br. P.1401/18
- čime bi učinila krivično djelo nedozvoljeno fotografisanje iz čl.174 st.1 Krivičnog zakonika Crne Gore,
O b r a z l o ž e nj e
Privatni tužilac Kuč Miro je preko svog punomoćnika adv. Balše Polovića iz Budve, podnio ovom sudu privatnu krivičnu tužbu dana 27.01.2020. godine protiv okrivljene Vuletić Milice zbog krivičnog djela nedozvoljeno fotografisanje iz čl.174 st.1 Krivičnog zakonika Crne Gore, kao stvarno i mjesno nadležnom., shodno članu 51 i 52 Zakonika o krivičnom postupku.

Okrivljena Vuletić Milica je navela da ne priznaje izvršenje krivičnog djela stavljenog joj na teret, niti krivicu za isto, te u svojoj odbrani navela da je tog dana bila na recepciji i obavljala svoje radne zadatke, u jednom trenutku je čula lupanje koje ide ide iz hotela do njih, a malo poslije toga je počela da curi voda iz zida, i da je zvala kolege, pa su pošli na gornji sprat, to jest 3 sprat, i da je odatle vidjela Mira Kuča kako drži crijevo u ruci i gura u rupe koje su napravljene na njihovom hoteleu, te da je onda izašla i htjela da napravi kratak video, a Miro Kuč kada ju je vidio povukao se. Ona je sve to saopštila kolegama, a onda je jedan od kolega pošao i snimio te rupe, te pojasnila da sa Mirom Kučom postoje problemi od ranije, a zna da su podnijete i krivične prijave, ali da ne zna ishod istih, i da je ona jednom otišla do Policije da prijavi vrijeđanje i zamolila policiju da one nema ništa lično protiv njega, veća da samo štiti interese firme u kojoj radi, a da je tog dana prijavila Komunalnoj policiji ponašanje Mira Kuča i oni su sjutradan napravili zapisnik. Dakle, ukratko ona je u konkretnom htjela da prikupi materijalne dokaze, a poučena ranijim iskustvom sa Kuč Mirom, jer uvjek kada su ga prijavljivali dobijali su odgovor da im trebaju dokazi., i da je ona u tu svrhu napravila te fotografije,a ne sa namjerom da ugrozi ili naruši nečiju privatnost. Ne sjeća se datuma, ali se sjeća da je to bilo za vikend 2019 godine, a da je fotografije htjela da pribavi za parnicu P.1401/18, i da tada nije pomišljala da bi Miro Kuč mogao da podnese tužbu protiv nje, a ona je samo prikupljala dokaze, jer ih je isti ometao u izgradnji hotela.

U dokaznom postupku koji je proveden radi rasvjetljavanja činjeničnog stanja i krivice optuženog sud je proveo sledeće dokaze: izvršio uvid u spise predmeta ovoga suda P.br. 1401/18, te pročitao zapisnik Komunalne policije od 04.10.2018 godine, dopis „Praksis“ DOO Budva tužilaštvu u Kotoru od 22.03.2017 godine, dopis Komunalnoj policiji Denisov Aleksandra od 03.03.2017 godine, dopis- izjava Mupu DOO „Praksis“ od 12.12.2016 godine i službenu zabilješku Komunalne policije od 03.10.2018 godine.

Nije bilo prigovora na izvedene dokaze, niti predloga za dopunu dokaznog postupka.

Iz spisa predmeta ovoga suda P.br. 1401/18 proizilazi da se pred Osnovnim sudom u Kotoru vodio postupak zaveden pod navedenim poslovnim brojem, u pravnoj stvari „Praxis „ DOO Budva , kao tužioca protiv Kuč Mira iz Budve kao tuženog, ovdje privatnog tužioca, radi uznemirvanja, te da je tužilac u tužbi tvrdio da je nakon proteka pola godine, od dana kada je tužilac započeo rekonstrukciju svog objekta na kat. parceli 1431/6, tuženi je prvo dana 07.09.2015 godine podnio parničnu tužbu tužbu protiv izvršnog direktora tužioca, koja je zavedena pod poslovnom oznakom P.br. 1113/15 a zatim podnio i predlog za izdvanje privremene mjere zabrane građenja, te da tuženi ni nakon toga nije prestao sa uznemiravanjemi nanošenjem štete tužiocu ni nakon otvaranja hotela „Zeta“, pa je dana 28.09.2018 godine na bočnoj strani zida, koji se graniči sa zidom njegovog objekta probušio rupe, provukao crijevo za vodu iz svog objekta i vodu usmjerio prema objektu tužioca, a voda koju je tuženi usmjerio prema objektu tužioca, pojavila se u dijelu recepcije hotela i na stepeništu, o čemu je obaviještena Komunalna inspekcija i komunalna policija koja je dana 03.10.2017 godine, sačinila službenu zabilješku i zapisnik. Tokom parničnog postupka P.1401/18, na pripremnom ročištu održanom dana 02.12.2019 godine, saslušana je Milica Vuletić (ovdje privatni tužilac) kao svjedok (ovdje okrivljena), koja je u bitnom navela da je kritičnog dana radila na recepciji u hotelu „Zeta“, da je čula neko lupanje koje je dolazilo iz pravca hotela Mira Kuča, a nakon otprilike 10, 15 minuta iz unutrašnjeg zida njihovog hotela počela je voda da toči iz zidova, iako nije bilo otvorene rupe, nakon čega je pozvala kolegu Branislava Kojića, i izašli su na terasu na treći sprat i u tom trenutku uspjela je da napravi jednu fotografiju i pošla sa druge strane hotela i uspjela da snimi tuženog kako stoji i viri ka mjestu gdje je provukao crijevo. Navela je da je sliku napravila sa udaljenosti od 2-3 metra, a da je bila na terasi, a snimak je napravljen na razmaku koji predstavlja dužinu čitavog hotela, te objasnila da je ona napravila fotografiju ruke koja gura crijevo u objekat tužioca i video snimak tuženog kako viri i gleda u pravcu prozora njegovog i rupa gdje je postojalo crijevo. Na pripremnom ročištu održanom dana 02.12.2019 godine saslušan je i, u tom postupku tuženi Kuč Miro, koji je u bitnom naveo da je problem nastao sa komšijom čije ime i ne zna, a koji je vlasnik hotela, tj objekta koji je podigao u visini oko 5 metara bez dilatacije, a ostalih 5 etaža na rastojanju od njegovog objekta između 10-30 cm razmaka, te da mu nikada nije palo na pamet da buši ovaj zid tužioca niti da ubacuje u rupu crijevo, a da je tačno da gledao kako njegov personal pere prozor između njegovog objekata i objekta tužioca, ali da isti moraju da rade to sa visne obzirom da se na dnu tog prostora pojavljuje prljavština, zemljište, pacovi, zmije, a što sve proizilazi iz zapisnika sa pripremnog ročišta – satavljenu ovom sudu dana 02.12.2019 godine, a koji je satavni dio spisa predmeta ovoga suda P.br. 1401/18.

Iz zapisnika Komunalne policije od 04.10.2018 godine proizilazi da je komunalni inspektor navedenog dana izvršio kontrolu-nadzor Hotela „Zeta“ Rafailovići, Budva, te da je pregledom utvrđeno sledeće činjenično stanje : da se dana 01.10.2018 godine odgovorno lice Milica Vuletić – Hotela „Zeta“ Rafailovići, pisanom inicijativom (br. 09-1053/1) obratila komunalnoj isnspekciji zbog problema vlaženja hotela „Zeta“ i to zbog puštanja vode od strane vlasnika objekta do hotela, Kuč Mirka, te da je dana 02.10.2018 godine komunalni inspektor izlaskom na lice mjesta konstovao na pojedinim mjestima u hotelu „Zeti“ uočeni su vidni tragovi vlage – pored recepcije, na stepeništu i u jednom apartmanu i da komunalni inspektor nije u stanju da sa sigurnošću ustanovi da li je voda iz susjednog objekta izazvala vlagu u prostorijama hotela „Zeta“ ili je do pojave vlage došlo iz nekog drugog razloga, a dana 03.10.2018 godine sačinjena je službena zabilješka od strene komunalnog inspektora br. 09-1053/2.

Iz dopisa „Praksis“ DOO Budva od 22.03.2017 godine proizilazi da se navedena firma, koja radi rekonstrukciju Hotela „Zeta“ u Rafailovićima obratila tužilaštvu u Kotoru zbog njihovog komšije Mira Kuča, tj uznemirvanja od strane istog, jer je imenovani skidao skele sa njihovg objekta i nosio kod sebe, na koji način je isti ugrozio i živote radnika.

Iz dopisa Denisov Aleksandra od 03.03.2017 godine proizilazi da je imenovani, inače odgovorno lice u hotelu „Zeta“ dana 03.03.2017 godine Komunalnoj policiji podnio inicijativu za pokretanje postupa inspekcijskog nadzora na objektu Hotela „Zeta“ u Rafailovićima, budući da je njihov komšija Miro Kuč pokvario oluk za kišu na njihovom objektu, a što se dešava već drugi put.

Iz dopisa - izjave Mupu DOO „Praksis“ od 12.12.2016 godine proizilazi da se navedena firma, koja radi rekonstrukciju Hotela „Zeta“ u Rafailovićima obratila Mup-u OB Budva zbog uzemirvanja od strane vlasnika susjednog hotela „Kuč“, Mirka Kuča, koji je 07.12.2016 godine kada su počeli fasadni radovi na hotelu „Zeta“, zajedno sa menadžerom njegovog hotela, došao do skele koja se na nalazi na hotelu „Zeta“ i počeo da vuče skele ispod noga graditelja, kao i zaštitnu-plastičnu foliju kojom je bio zaštićen njegov hotel „Kuč“.

Iz službene zabilješke Komunalne policije od 03.10.2018 godine proizilazi da je po pisanoj inicijativi Milice Vuletić, odgovornog lica hotela „Zeta“ u Rafailovićima Obala bb, broj 09-1053/1 od 01.10.2018 godien, komunalni inspektor izašao na lice mjesta i zatekao sledeće : na pojedinim mjestima u hotelu „Zeta“ uočeni su tragovi vlage, pored recepcije, na stepeništu i u jednom apartmanu, a po riječima odgovornog lica Milice Vuletić 29.09.2018 godine Miro Kuč (vlasnik objekta do hotela „Zeta“), je provukao crijevo za vodu iz svog objekta i vodu usmjerio na hotel „Zeta“, i ista je snimila i fotografisala pomenutu radnju, te da komunalni inspektor nije u stanju da sa sigurnošću ustanovi da li je voda iz susjednog objekta izazvala vlagu u prostorijama hotela „Zeta“ ili je razlog vlage nastao zbog nekog drugog problema, i da je potrebno angažovati stručno lice vodoinstalaterske struke da se utvrdi pravo činjenično stanje, pri čemu je komunalni inspektor konstaovao da je objekat –hotel „Kuč“ zatvoren.

Cijeneći sve izvedene dokaze pojedinačno, kao i u njihovoj međusobnoj povezanosti, shodno čl.370 st.3 ZKP-a, sud je došao do zaključka da nema dokaza da je okrivljena Vuletić Milica počinila krivično djelo nedozvoljeno fotografisanje iz čl.174 st.1 Krivičnog zakonika Crne Gore, pa je istu oslobodio od optužbe.

Naime, okrivljena Vuletić Milica je u svojoj odbrani negirala izvršenje krivičnog djela stavljenog joj na teret, navodeći da je kritičnog dana bila na recepciji u hotelu “Zeta”, gdje inače radi, da je čula neko lupanje koje je dolazilo iz pravca hotela Mira Kuča, a ubrzo nakon toga nako iz unutrašnjeg zida njihovog hotela počela je voda da toči iz zidova, iako nije bilo otvorene rupe, nakon čega je pozvala kolegu Branislava Kojića, i izašli su na terasu na treći sprat i u tom trenutku uspjela je da napravi jednu fotografiju i pošla sa druge strane hotela i uspjela da snimi tuženog kako stoji i viri ka mjestu gdje je provukao crijevo. Dakle, okrivljena u konkretnom nije sporila da je napravila fotografiju i snimak, međutim okrivljena je ovakvo svoje ponašanje opravdal time da je u konkretnom htjela da prikupi materijalne dokaze, a poučena ranijim iskustvom sa Kuč Mirom, jer uvjek kada su ga prijavljivali dobijali su odgovor da im trebaju dokazi., i da je ona u tu svrhu napravila te fotografije,a ne sa namjerom da ugrozi ili naruši nečiju privatnost, te još navela da se ne sjeća se datuma, ali da se sjeća da je to bilo za vikend 2019 godine, a da je fotografije htjela da pribavi za parnicu P.1401/18, i jer ih je isti ometao u izgradnji hotela.

Sud je ovako datu odbranu okrivljene Vuletić Milice prihvatio, ocjenjujući je kao uvjerljivu i istinitu, a ovo tim prije je ista potkrijepljena pisanim dokazima, i to spisa predmeta ovoga suda P.br. 1401/18, te dopisa „Praksis“ DOO Budva tužilaštvu u Kotoru od 22.03.2017 godine, dopisa Komunalnoj policiji Denisov Aleksandra od 03.03.2017 godine, dopisa- izjava Mupu DOO „Praksis“ od 12.12.2016 godine i službene zabilješke Komunalne policije od 03.10.2018 godine.

Naime, iz spisa predmeta ovoga suda P.br. 1401/18 utvrđeno je da je pred ovim sudom vođen parnični postupak, pod navedenim poslovnim brojem, u pravnoj stvari „Praxis „ DOO Budva, inače firmi koja je vršila rekonstruciju hotela „Zeta“ , kao tužioca protiv Kuč Mira iz Budve kao tuženog (ovdje privatnog tužioca), radi uznemirvanja, budući da je tužilac u tužbi tvrdio da je dana 28.09.2018 godine na bočnoj strani zida, koji se graniči sa zidom njegovog objekta probušio rupe, provukao crijevo za vodu iz svog objekta i vodu usmjerio prema objektu tužioca, a voda koju je tuženi usmjerio prema objektu tužioca, pojavila se u dijelu recepcije hotela i na stepeništu, pri čemu je u toku ovog postupka Milica Vuletić (ovdje privatni tužilac) saslušana na pripremnom ročištu održanom dana 02.12.2019 godine, kada je okrivljena isto navela da je kritičnog dana radila na recepciji u hotelu „Zeta“, da je čula neko lupanje koje je dolazilo iz pravca hotela Mira Kuča, a nakon otprilike 10, 15 minuta iz unutrašnjeg zida njihovog hotela počela je voda da toči iz zidova, nakon čega je pozvala kolegu Branislava Kojića, i izašli su na terasu na treći sprat i u tom trenutku uspjela je da napravi jednu fotografiju i pošla sa druge strane hotela i uspjela da snimi tuženog kako stoji i viri ka mjestu gdje je provukao crijevo, dok je tuženi Kuč Miro –ovdje privatni tužilac, takođe saslušan u tom praničnom postupku, i isti je negirao d aje puštao vodu, odnosno da mu nikada nije palo na pamet da buši ovaj zid tužioca niti da ubacuje u rupu crijevo, a da je tačno da gledao kako njegov personal pere prozor između njegovog objekata i objekta tužioca, ali da isti moraju da rade to sa visne obzirom da se na dnu tog prostora pojavljuje prljavština, zemljište, pacovi, zmije.

Iz dopisa „Praksis“ DOO Budva tužilaštvu u Kotoru od 22.03.2017 godine, dopisa Komunalnoj policiji Denisov Aleksandra od 03.03.2017 godine, i dopisa- izjave Mupu DOO „Praksis“ od 12.12.2016 godine sud je utvrdio da je privatni tužilac Kuć Miro, kao vlasnik hotela „Kuč“ koji se nalazi odma do hotela „Zeta“, ometao rekonstrukciju hotela „Zeta“, različitim radnajma, od skidanja skele pa do kvarenja oluka, zbog čega su se kako firma „Praksis“ DOO Budva koja je vršila rekonstrukciju hotela „Zeta“, tako i Denisov Aleksandar kao odgovorno lice u hotelu „Zeta“, obraćali državnim organima, i to državnom tužilaštvu, komunalnoj policiji i Mupu Budva, radi zaštite i prestanka uznemiravanja.

Naime, sud je iz dopisa „Praksis“ DOO Budva od 22.03.2017 godine utvrdio da se firma „Praksis“ DOO Budva obratila tužilaštvu u Kotoru zbog njihovog komšije Mira Kuča, tj uznemirvanja od strane istog, jer je imenovani skidao skele sa njihovg objekta i nosio kod sebe, na koji način je isti ugrozio i živote radnika, dok je iz dopisa Denisov Aleksandra od 03.03.2017 godine utvrdio da je imenovani, navedenog dana Komunalnoj policiji podnio inicijativu za pokretanje postupa inspekcijskog nadzora na objektu Hotela „Zeta“ u Rafailovićima, budući da je njihov komšija Miro Kuč pokvario oluk za kišu na njihovom objektu, a što se dešava već drugi put, dok je iz dopisa - izjave Mupu DOO „Praksis“ od 12.12.2016 godine sud utvrdio da se navedena firma obratila Mup-u OB Budva zbog uzemirvanja od strane vlasnika susjednog hotela „Kuč“, Mirka Kuča, koji je dana 07.12.2016 godine kada su počeli fasadni radovi na hotelu „Zeta“, zajedno sa menadžerom njegovog hotela, došao do skele koja se na nalazi na hotelu „Zeta“ i počeo da vuče skele ispod noga graditelja, kao i zaštitnu-plastičnu foliju kojom je bio zaštićen njegov hotel „Kuč“.

Iz službene zabilješke Komunalne policije od 03.10.2018 godine sud je utvrdio da je po pisanoj inicijativi Milice Vuletić, odgovornog lica hotela „Zeta“ u Rafailovićima Obala bb, broj 09-1053/1 od 01.10.2018 godien, komunalni inspektor izašao na lice mjesta i zatekao sledeće : na pojedinim mjestima u hotelu „Zeta“ uočeni su tragovi vlage, pored recepcije, na stepeništu i u jednom apartmanu, a po riječima odgovornog lica Milice Vuletić 29.09.2018 godine Miro Kuč (vlasnik objekta do hotela „Zeta“), je provukao crijevo za vodu iz svog objekta i vodu usmjerio na hotel „Zeta“, i ista je snimila i fotografisala pomenutu radnju, te da komunalni inspektor nije u stanju da sa sigurnošću ustanovi da li je voda iz susjednog objekta izazvala vlagu u prostorijama hotela „Zeta“ ili je razlog vlage nastao zbog nekog drugog problema, i da je potrebno angažovati stručno lice vodoinstalaterske struke da se utvrdi pravo činjenično stanje, pri čemu je komunalni inspektor konstaovao da je objekat –hotel „Kuč“ zatvoren.

Sve navedeno potkrijepljuje navode odbrane okrivljene vezano za dešavanja kritične prilike, odnosno da je ista kritične prilike dok se nalazila na radnom mjestu (u hotelu “Zeta”) čula neko lupanje koje je dolazilo iz pravca hotela Mira Kuča, a ubrzo nakon toga vidjela da iz unutrašnjeg zida njihovog hotela voda da toči iz zidova, nakon čega je pozvala kolegu Branislava Kojića, pa su izašli na terasu na treći sprat i u tom trenutku uspjela da napravi jednu fotografiju i pošla sa druge strane hotela i uspjela da snimi tuženog kako stoji i viri ka mjestu gdje je provukao crijevo, dakle, okrivljena jeste napravila fotografiju i snimak, međutim okrivljena je navedneo učinila da prikupila materijalne dokaze, a poučena ranijim iskustvom sa Kuč Mirom, koji ih je stalno uznemiravao, a kada su ga prijavljivali dobijali su odgovor da im trebaju dokazi., i da je okrivljena upravo u tu svrhu napravila fotografije,a ne sa namjerom da ugrozi ili naruši nečiju privatnost.

.Naime, okrivljenoj je predmetnom privatnom tužbom stavljeno na teret izvršenje krivičnog djela neovlašćeno fotografisanje iz člana 174 stav 1 Krivičnog zakonika. Navedeno krivično djelo neovlašćeno fotografisanj iz člana 174 stav 1 Krivičnog zakonika čini onaj ko neovlašćeno načini fotografski, filmski, video ili drugi snimak nekog lica i time osjetno zadre u njegov lični život ili ko takav snimak preda ili pokazuje trećem licu ili mu na drugi načinomogući da se sa njim upozna.

Radnja izvršenja ovog krivičnog djela postoji kada se neovlašćeno sačini fotografski, filmski, video ili drugi snimak nekog lica i time se osjetno zadre u lični život tog lica. Naprijed navedeno znači da neovlašćeno sačinjavanje svakog snimka ne predstavlja ovo krivično djelo, već je neophodno da je time došlo do osjetnog zadiranja u privatni život snimljenog lica, čime se uslov inkriminacije kod ovog krivičnog djela svodi samo na one snimke koji predstavljaju osjetno zadiranje u nečiji lični život.

Konkretno, da bi ovo krivično djelo postojala, neophodno je da sačinjeni snimak prikazuje nešto što spada u striktno ličnu, intimnu sveru onoga ko je sniman. Osim navedenog, za postojanje ovog krivičmog djela neophodno je postojanje umišljaja kod učinioca, i to kako u odnosu na neovlašćeno sačinjavanje snimka, tako i u odnosu na svijest i volju da se takvim snimkom osjetno zadre u lični život snimljenog lica., a što u konkretnom nije slučaj.

Tako, iz odbrane okrivljene, a koju odbranu je sud prihvatio, te iskaza okrevljene datom na pripremnom ročištu od 02.12.2019 godine u parničnom predmetu posl. br. P.1401/18 proizilazi da je okrivljena kritične prilike napravila fotografiju privatnog tužioca, i to njegove ruke koja drži crijevo, te napravila i video snimak, a što je potvrđeno fotografijom i video snimkom koji se nalaze u spisima predmeta P.1401/18.U spisima predmeta Osnovnog suda u Kotoru, poslovne oznake P.br. 1401/18, nalazi se fotografija evidentno lošeg kvaliteta, iz koje se jedva može raspoznati ruka koja drži crijevo. Takođe u ovim spisima, nalazi se video snimak, čije trajanje je 2 sekunde, na kojem se vidi samo obris nekog lica koje ima kačket na glavi. Ovakva fotografija , odnosno snimak , po svojoj sadržini ne predstavljaju snimke kojima se osjetno zadire u lični život, zboče čega isti i ne mogu predstavljati dokaz da je okrivljena izvršila krivično djelo koje joj je stavljeno na teret.

Po ocjeni suda, iz svega navedenog, odbrane okrivljenog, te provedenih materijalnih dokaza proizilazi da su međuljudski odnosi između privatnog tužioca Mira Kuča, inače vlasnika hotela “Kuč” i ogovornonih lica hotela “Zeta”, koji hoteli se nalaze jedan pored drugog narušeni, kad je počela rekonstrukcija hotela “Zeta”, budući da se privatni tužilac nije slagao sa navedenom rekonstrukcijom- gradnjom ,već je istu uzurpirao prvo tako što je kvario oluke na hotelu “Zeta”, a zatim tako što je skidao skelu sa tog hotela, zbog čega su odgovorna lica hotela “Zeta” i ovlašćena lica firme “Praksis” DOO Budva, koja je vršila rekonstrukciju, prijavljivali privatnog tužioca Kuč Mira, nadležnim državnim organima, između ostalog komunalnoj policiji, ali su dobijali odgovor da im trebaju dokazi, pa kada je privatni tužilac dana 28.09.2018 godine na bočnoj strani zida hotela Zeta, koji se graniči sa zidom njegovog objekta probušio rupe, provukao crijevo za vodu iz svog objekta i vodu usmjerio prema hotelu Zeta, pa se voda pojavila u dijelu recepcije hotela i na stepeništu, okrivljena Vuletić Milica je prethodno čim je čula buku iz pravca hotela Mira Kuča, i vidjela da iz unutrašnjeg zida njihovog hotela voda toči iz zidova, izašla je na terasu na treći sprat i uspjela da napravi jednu fotografiju, a nakon toga pošla sa druge strane hotela i uspjela da snimi tuženog kako stoji i viri ka mjestu gdje je provukao crijevo, a kako bi da prikupila materijalne dokaze a poučena ranijim iskustvom sa Kuč Mirom, koji ih je stalno uznemiravavao, a budući i da je firma “Praksis” DOO Budva nakon kritičnog događaja pokrenula i parnični postupak protiv privatnog tužioca Kuč Mira pred ovim sudom, pod poslovnim brojem P.1401/18, navedena fotografija i snimak su korišteni u tom parničnom postupku kao materijalni dokazi, pri čemu je sporna fotografija evidentno lošeg kvaliteta, a iz iste se jedva može raspoznati ruka koja drži crijevo, dok se na spornom snimku vidi samo obris nekog lica koje ima kačket na glavi, pa takva fotografija , odnosno snimak , po svojoj sadržini ne predstavljaju snimke kojima se osjetno zadire u lični život, to za ovaj sud nije dokazano da je okrivljena Vuletić Milica izvršila krivično djelo stavljeno joj na teret predmetnom privatnom krivičnom tužbom tužioca Kuč Mira, pa ju je usled nedostatka dokaza, a shodno članu 373 stav 1 tačka 2 Zakonika o krivičnom postupku oslobodio od optužbe.

Valja istaći, da je sud je cjenio da u dispozitivu privatne tužb enije navedneo vrijeme izvršenja krivičnog djela, a što je neophodno objektivno obilježje bića svakog krivičnog djela, dok iz Službene zabilješke Komunalne inspekcije, br. 09-1053/2 od 03.10.2018 godine, jasno proizilazi da se predmetni događaj desio dana 29.09.2018 godinde, što je privatnom tužiocu moralo biti poznatu, budući da je okrivljena iznoseći svoju odbranu navela „da je onda izšla i htjela da napravi kratak video, a on (privatni tužilac Miro Kuč) kada me je vidio povukao se.

Takođe, u dispozitivu se navodi da je okrivljena „snimila i pravila fotografije“ (množina) „i takve snimke prikazivala“ (množina), a zatim da je poslodavac okrivljene “takav snimak (jednina) preko svog punomoćnika dostavio..“. Ovako opredjeljena radnja izvršenja je konfuzna i kontradiktorna, pa se iz iste ne može utvrditi na šta se odnosi kvalifikacija privatnog tužioca u odnosu na „snimanje“, a zatim i „pravljenje“ fotografija, ne može se utvrditi da li je u pitanju snimak ili fotografija, kao ni da li je riječ više snimaka ili o jednom snimku.

Osim toga, niti u dispozitivu, niti u činjeničnom opisu privatne tužbe, nijednom riječju ne pominje se „osjetno zadiranje u lični život snimljenog lica“, niti postojanje umišljaja kod okrivljene kao subjektivnog elementa bića ovog krivičnog djela.

U konačnom, iako se u dispozitivu privatne tužbe navodi da je okrivljena „takve snimke prikazivala drugim licima“, ovakva tvrdnja nije niti obrazložena, niti potkrepljena bilo kojim provedenim dokazom. Ponovo, ne zna se koji su to snimci (množina), niti koja su to druga lica (množina) kojima je okrivljena takve snimke prikazivala
Cijenio je ovaj sud i ostale provedene dokaze, ali je zaključio da isti ne bi uticali na donošenje drugačije odluke u predmetnoj krivično pravnoj stvari.

Na prednjim razlozima sud je zasnovao svoju odluku.

OSNOVNI SUD U KOTORU

Dana 22.03.2021. godine
Zapisničar Sudija
Aleksandra Čolan mr. Veljko Bulatović
PRAVNA POUKA: Protiv ove presude dozvoljena je žalba Višem sudu u Podgorici u roku od 8 dana od dana prijema iste, a preko ovog suda.