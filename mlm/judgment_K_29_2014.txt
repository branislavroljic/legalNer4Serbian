CRNA GORA
OSNOVNI SUD U NIKŠIĆU

K.br.29/2014
Dana 24.03.2014.godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Djuričković Igor, uz sudjelovanje Papović Budimirke kao zapisničara, rješavajući u krivičnom predmetu okrivljenog K.Z. iz Nikšića, zbog produženog krivičnog djela falsifikovanje isprave iz člana 412 stav 2 u vezi stava 1 KZ u vezi člana 49 KZ, postupajući po optužnom predlogu ODT Nikšić Kt.br.595/08 od 14.02.2011. godine i ukidnom rješenju Višeg suda u Podgorici Kž.br.1763/2013 od 27.11.2013.godine, nakon javnog glavnog pretresa održanog dana 20.03.2014.godine, u prisustvu zamjenika ODT-a Sindjić Vanje, okrivljenog i njihovog branioca Medjedović Marka advokata iz Podgorice, donio je i dana 24.03.2014.godine javno objavio

P R E S U D U
Okrivljeni:

K. Z., od oca M. i majke M. rodjene V.rodjen .. godine u Nikšiću, sa prebivalištem u Nikšću-. državljanin Crne Gore, sa završenom osnovnom školom, oženjen, otac dvoje djece, ranije osudjivan presudom Osnovnog suda Nikšić K.br. 53/99 od 11.12.2000 godine, zbog krivičnog djela iz člana 145 stav 1 tačka 1 KZ RCG 4 mjeseca zatvora presudom Osnovnog suda Nikšić K.br.69/99 od 03.11.2001 godine, zbog krivičnog djela iz člana 144 stav 1 KZ RCG, uslovnom osudom, 3 mjeseca zatvora uslovno na jednu godinu, presudom Osnovnog suda Danilovgrad K.br. 37/01 od 29.06.2001 godine, zbog krivičnog djela iz člana 207 stav 3 u vezi stava 1 KZ RCG, na 60 dana zatvora, presudom Osnovnog suda Nikšić K.br. 348/03 zbog krivičnog djela iz člana 195 stav 2/1 KZ RCG, na 6 mjeseci zatvora, presudom Osnovnog suda Nikšić K.br. 583/08 od 13.02.2009. godine, zbog krivičnog djela iz člana 339 stav 3/1 KZ, na plaćanje novčane kazne i presudom Osnovnog suda Bar K.br. 455/07 od 01.04.2001. godine, zbog krivičnog djela iz člana 412 stav 2/1 u vezi člana 49 KZ, na kaznu zatvora u trajanju od 30 dana
- Na osnovu člana 373 stav 1 tačka 2 ZKP-a
OSLOBADJA SE OD OPTUŽBE
Da je:

Dana 25.12.2004. godine, na graničnom prelazu Pasijak, pri izlasku iz Republike Hrvatske, ovlašćenom službeniku Granične policije Republike Hrvatske, dao na uvid neistinite javne isprave, saobraćajnu dozvolu serijskog broja CG00831465, broj 30172, izdatu od Centra bezbjednosti Nikšić dana 24.11.2003.godine za putničko motorno vozilo reg.br. NK 310-72, u koju ispravu su unešeni netačni podaci o imaocu navedenog vozila, navodno da je vlasnik istog B.D., te da je broj šasije tog vozila VF38BRHYE80849479, iako je vlasnik istog Berti Arnald iz Republike Italije i originalan broj šasije tog vozila sa originalnom italijanskom registarskom oznakom BY993ZE glasi VF38V4HXF81381613, kog dana je na graničnom prelazu Pasijak upravljajući putničkim motornim vozilom marke Peugeot 406, na koje je neovlašćeno postavio lažnu javnu ispravu registarske oznake NK 310-72, iako predmetno putničko motorno vozilo prate italijanske registarske oznake BY993ZE, upotrjebio registarske oznake NK 310-72 kao prave za navedeno vozilo, na koji način je upotrijebio dvije lažne javne isprave kao prave
- čime bi počinio produženo krivično djelo falsifikovanje isprave iz člana 412 stav 2 u vezi stava 1 Krivičnog zakonika u vezi člana 49 Krivičnog zakonika,
Troškova krivičnog postupka nije bilo, a isti bi u slučaju da su postojali padali na teret budžetskih sredstava ovoga suda.

O b r a z l o ž e n j e
Osnovno državno tužilaštvo u Nikšiću svojim optužnim predlogom Kt.br. 595/08 od 14.02.2011.godine, koji optužni akt je djelimično izmijenjen u prvostepenom postupku prije donošenja presude ovoga suda K.br.129/11 od 20.06.2013.godine, stavilo je na teret okrivljenima Z.D. i K.Z. izvršenje krivičnih djela falsifikovanje isprave iz člana 412 stav 2 u vezi s tava 1 KZ i krivičnih djela navodjenje na ovjeravanje neistinitog sadržaja iz člana 415 stav 1 KZ.

Prvostepenom presudom ovoga suda K.br.129/2011 20.06.2013.godine okrivljeni K.Z.oglašen je krivim zbog izvršenja produženog krivičnog djela falsifikovanje isprave iz člana 412 stav 2 u vezi u vezi stava 1 KZ u vezi člana 49 KZ, koje krivično djelo je činjenično opisano u izreci presude i osudjen na kaznu zatvora u trajanju od 5 mjeseci, dok je istom presudom imenovani okrivljeni oslobodjen od optužbe da je počinio produženo krivično djelo navodjenje na ovjeravanje neistinitog sadržaja iz člana 415 stav 1 KZ u vezi člana 49 KZ, a okrivljeni Z.D. oslobodjen od optužbe da je počinio produženo krivično djelo falsifikovanje isprave iz člana 412 stav 2 u vezi stava 1 KZ u vezi člana 49 KZ i krivično djelo navodjenje na ovjeravanje neistinitog sadržaja iz člana 415 stav 1 KZ.

Viši sud u Podgorici svojim rješenjem Kž.br.1763/2013 od 27.11.2013.godine ukinuo je navedenu presudu ovoga suda u dijelu u kojem je okrivljeni K.Z.bio oglašen krivim zbog izvršenja produženog krivičnog djela falsifikovanje isprave iz člana 412 stav 2 u vezi u vezi stava 1 KZ u vezi člana 49 KZ i u tom dijelu predmet vratio ovome sudu na ponovno sudjenje, dok je istim rješenjem potvrdjena navedena presuda u oslobadjajućem dijelu i u odnosu na okrivljenog K.Z. i u odnosu na okrivljenog Z.D..

Zamjenik ODT-a u Nikšiću Sindjić Vanja, koja je zastupala optužni akt na glavnom pretresu u ponovljenom postupku, u svojoj završnoj riječi, ostajući pri navodima izmijenjenog optužnog akta u odnosu na izvršenje produženog krivičnog djela falsifikovanje isprave iz člana 412 stav 2 u vezi u vezi stava 1 KZ u vezi člana 49 KZ od strane okrivljenog K.Z. i predložila sudu da okrivljenog oglasi krivim i osudi po zakonu.

Okrivljeni K.Z.u svojoj odbrani, datoj u prethodnom postupku i na glavnom pretresu, u bitnom je naveo da je tokom 2004. godine, u Podgorici, na auto-pijaci od lica za koga se sjeća da se preziva D., a čije ime ne zna, kupio vozilo marke Peugeot 406 i da je tom prilikom od prodavca preuzeo saobraćajnu dozvolu i potvrdu o registraciji tog vozila koje je imalo nikšićke registarske oznake i vodilo se na ime jednog lica iz Nikšića koje on ne poznaje, nakon čega je zajedno sa okrivljenim Z.D.m sa tim vozilom krenuo u Italiju jer su namjeravali da se zaposle u Italiji kao gradjevinski radnici i pošto nijesu imali pasoše sa kojima bi nesmetano mogli ući na teritoriji Italije, prije kretanja na put on i okrivljeni Z. su na teritoriji BiH nabavili falsifikovane bosanske pasoše, ali su ti pasoši bili falsifikati slabog kvaliteta, tako da ih je hrvatska policija odmah na graničnom prelazu prilikom njihovog ulaska u Republiku Hrvatsku prepoznala i zbog tih falsifikovanih pasoša njega i okrivljenog Z. lišila slobode, nakon čega su zbog tih falsifikovanih isprava on i okrivljeni Z. osudjeni na kazne zatvora u trajanju od po tri mjeseca. Takodje je istakao da on tom prilikom osim tog falsifikovanog pasoša nije imao nikakvih drugih falsifikovanih isprava i da je prema njemu od strane službenika hrvatske policije, nakon lišenja slobode, nekorektno postupano, tako da je on potpisivao sve što su mu službenici policije dali na potpis, pri čemu nije gledao sadržinu dokumenata koje potpisuje, jer je zbog pritisaka koje je trpio prilkom saslušanja imao osjećaj da sva ta dokumenta mora da potpiše. Odgovarajući na pitanja postavljena na glavnom pretresu imenovani okrivljeni je istakao da se ne sjeća ko je upravljao vozilom marke Peugeot u momentu kada su on i okrivljeni Z. na hrvatskom graničnom prelazu Pasjak lišeni slobode, da je koliko se sjeća predmetno vozilo marke Peugeot kupio na oko 3-4 mjeseca prije nego što je sa okrivljenim Z. tim vozilom krenuoa za Italiju, da je sa licem od kojeg je kupio to vozilo zaključio neki ugovor na samoj auto-pijaci i da je, koliko se sjeća, taj dokument bio u vozilu kad su on i okrivljeni Z. lišeni slobode u Republici Hrvatskoj, a da je nakon što je pušten iz hrvatskog zatvora on to lice koje mu je prodalo predmetno vozilo pokušavao da pronadje, ali da u tome nije uspio.

U svojoj završnoj riječi okrivljeni je ostajući pri svojoj odbrani, lično i preko svog branioca, istakao da smatra da u toku predmetnog postupka nije dokazano da je počinio krivično djelo koje mu je stavljeno na teret optužbom i u končanom predložio sudu da ga oslobodi od optužbe.

Sud je na glavnom pretresu u dokaznom postupku neposredno saslušao u svojstvu svjedoka Z.D., izvršio uvid u saobraćajnu dozvolu serijskog broja CG 00831465, dozvolu za upravljanje tudjim motornim vozilom izdatu od Auto-moto saveza SCG, broj M007532, polisu osiguranja motornog vozila broj 247271 izdatu od Montenegro osiguranje AD Filijala Megalopolis Podgorica, zeleni karton- medjunarodnu kartu za osiguranje automobila broj 247271 -007737917 izdatu od Montenegro osiguranja AD Podgorica, italijanski vlasnički list broj 02/A042371 M za putničko motorno vozilo marke Peugeot 406, registarski broj BY 993ZE broj šasije VF38B4HXEF81381613, službenu zabilješku policijskog službenika MUP-a RH-PP Opatija od 04.02.2005. godine, sa prilozima uz istu broj 938 i 939 od 26.01.2005. godine, potvrde o privremenom oduzimanju predmeta policijske Uprave MUP-a RH PP Opatija broj 511-09-31-04/K-552/04 od 26.12.2004. godine, izdate na ime okrivljenih, na saglasan predlog stranaka pročitao zapisnik o vještačenju sačinjen od strane Centra za kriminalistička vještačenja MUP-a RH Ivan Vučetić -vještaka za mehanoskopiju Vedrana Nunjića broj 511-01 -43-V/2-554/05 VN od 04.02.2005. godine o mehanoskopskom vještačenju brojeva šasije i motora putničkog motornog vozila marke Peugeot 406, model 2.0 HDI, registarskih oznaka NK 310-72 i fotodokumentaciju navedenog vještačenja sačinjenu od strane Centra za kriminalistička vještačenja MUP-a RH Ivan Vučetić od 27.01.2005. godine, izvršio uvid u spise predmeta Općinskog suda u Opatiji K.br.14/07, izvršio uvid u spise predmeta registracije za vozilo marke Peugeot 406 MUP-a CG PJ Nikšić, koje je nosilo registarske oznake NK 305-37 i NK 310-72 i pročitao izvod iz kaznene evidencije za okrivljenog dat od Uprave policije CG PJ Nikšić.

Analizirajući provedene dokaze pojedinačno i u njihovoj medjusobnoj povezanosti, dovodećih ih u vezu sa navodima optužbe i odbranom okrivljenog, sud je utvrdio da se na osnovu dokaza provedenih u predmetnom postupku ne može na nesumnjiv način utvrditi da je okrivljeni K.Z.počinio produženo krivično djelo falsifikovanje isprave iz člana 412 stav 2 u vezi u vezi stava 1 KZ u vezi člana 49 KZ, koja je činjenično opisano u izreci presude i u odnosu na isto okrivljenog oslobodio od optužbe iz sljedećih razloga:

Kruivično djelo falsifikovanje isprave iz člana 412 stav 2 u vezi stava 1 KZ čini onaj ko napravi lažnu ili izda neistinitu ispravu ili preinači pravu ispravu u namjeri da se takva isprava upotrijebi kao prava ili ko takvu lažnu ili neistinitu ispravu upotrijebi kao pravu ili je nabavi radi upotrebe, ako je to djelo učinjeno u pogledu javne isprave, testamenta, mjenice, čeka javne ili službene knjige ili druge knjige koja se mora voditi na osnovu zakona, dok krivično djelo navodjenje na ovjeravanje neistinitog sadržaja iz člana 415 stav 1 KZ čini onaj ko dovodjenjem u zabludu navede državni organ da u javnoj ispravi zapisniku ili knjizi ovjeri štogod neistinito što može da služi kao dokaz u pravnom saobraćaju.

Svjedok Z.D. u svom iskazu u bitnom je naveo da se dogadjaja koji su predmet ovoga postupka zbog proteka vremena dosta slabo sjeća i da u vezi sa istima može da kaže da je negdje tokom 2004. godine sa svojim poznanikom okrivljenim K. Z. odlučio da ode u Italiju, da su se u Italiju uputili vozilom marke Peugeot, koje je okrivljeni K. prethodno negdje kupio i da su negdje na teritoriji BiH nabavili falsifikovane bosanske pasoše, sa kojima su namjeravali da predju u Italiju, ali su ti pasoši vjerovatno bili loše izrade, jer ih je hrvatska policija zbog tih pasoša na graničnom prelazu Pasjak lišila slobode, nakon čega je protiv njega i okrivljenog K. vodjen postupak u kojem su zbog falsifikovanja isprava bili u pritvoru oko dva i po mjeseca Takodje je istakao da se ne sjeća da li je on tom prilikom kod sebe nije imao neke druge dokumente osim tog falsifikovanog pasoša. Odgovarajući na pitanja postavljena na glavnom pretresu imenovani okrivljeni je istakao da je dana 25.12.2004. godine, prilikom dolaska na granični prelaz Republike Hrvatske, na kojem su on i okrivljeni K. lišeni slobode, vozilom marke Peugeot upravljao K., dok je on bio na mjestu suvozača.

Potvrdama MUP-a RH –PP Opatija broj 11-03-04/K-552/04, izdatim dana 26.12.2004. godine na ime svjedoka Z.D. i okrivljenog K.Z. utvrdjeno je da je navedenog datuma od strane službenika policije Republike Hrvatske, pored ostalog od svjedoka Z.D. oduzeta i dozvola za upravljanje tudjim motornim vozilom, serijskog broja M007532, izdata od Auto-moto saveza SCG, na ime D. D.a od okrivljenog K.Z., pored ostalog, oduzeto putničko i motorno vozilo marke Peugeot, 406,2.0 HDI, sive boje, broj šasije VH38BRHXE80849479, saobraćajna dozvola serijskog broja CG00831465, izdata na ime B.D., polisa osiguranja za navedeno vozilo izdata od strane Montenegro osiguranje AD Podgorica serijskog broja 247271 i zeleni karton-karta za medjunarodno osiguranje vozila za navedeno vozilo serijskog broja 00737917, izdata od strane Montenegro osiguranje AD Podgorica, za predmetno vozilo marke Peugeot, na ime B.D. kao vlasnika istog.

Zapisnikom o vještačenju broj 511-01-43–B/2-554/05VN od 04.02.2005.godine, i foto-dokumentacijom istog broja utvrdjeno je da je službenik Centra za kriminalistička vještačenja MUP-a RH Ivan Vučetić-vještak za mehanoskopiju Vedran Nujić, izvršio vještačenje vozila marke Peugeot 406, registarskih oznaka NK 310-72, koje je dana 26.12.2004. godine, od strane službenika policije Republike Hrvatske oduzeto od okrivljenog K.Z. i da je tom prilikom imenovani vještak utvrdio da je broj šasije na veznom limu predmetnog automobila VH38BRHXE80849479 ukucan orginalno, ali da taj broj šasije pripada nekom drugom automobilu, jer je uvaren na šasiju predmetnog vještačenog vozila i da je identifikancijska pločica sa brojem šasije koja se nalazi na prednjem veznom limu predmetnog automobila takodje naknadno stavljena na to mjesto nakon što je skinuta sa drugog vozila.

Službenom zabilješkom sačinjenom od strane ovlašćenog policijskog službenika MUP-a RH Policijske postaje Opatija, sa prilozima broj 938 i 939, utvrdjeno je da je ovlašćeni serviser vozila marke Peugeot, preduzeće AC Kosterna, locirano u mjestu Č.R. H. u prisustvu ovlašećnog policijskog službenika B. K. izvršio provjeru računara predmetnog vozila marke Peugeot 406, koje je oduzeto od okrivljenog K.Z. i da je očitavanjem sa računara vozila utvrdjeno da predmetno vozilo ima orginalni broj šasije VF38B4HXF81381613, da se radi o vozilu koje je fabrički izradjeno sa dizel motorom serijskog broja 10DZ124021180, snage 2.200cm3, dok je uvidom u prevod vlasničkog lista broj 02/A042371M izdatog od nadležnog organa Republike Italije, koji se nalazi u spsima predmeta Općinskog suda u Opatiji označen sa brojem strane 29, utvrdjeno da je vozilo sa navedenim brojem šasije vlasništvo italijanskog državljanina Berti Arnalda.

Uvidom u spise predmeta Općinskog suda u Opatiji K.br.14/ 07 utvrdjeno je da se u istom pod oznakom strane 28 nalazi prevod zapisnika sačinjenog od strane nadležnog policijskog organa Republike Italije- Regije karabinjera Toskana-Postaja Kaskina u kojem je navedeno da je dana 11.11.2004.godine Berti Arnaldi navedenom policijskom oranu prijavio da mu je istog dana oko 16:40 časova u gradu Kaskina otudjeno putničko motorno vozilo marke Peugeot 406, sive boje, zapremine motora 2.200 cm3, registerskih oznaka BY993ZE.

Za napomenuti je da je sud navedene prevode vlasničkog lista i policijskog zapsinika o prijemu krivične prijave izdate od nadležnih organa Republike Italije prihvatio iako u spisima predmeta Općinskog suda u opatiji nema originala tih dokumenata iz razloga što ni jedna od stranaka u predmetnom postupku tokom trjajanja istog nije osporila njihovu vjerodostojnost, činjenice da su isti u predmetnom postupku neophodni za utvrdjivanje kako činjenica koje terete okrivljenog tako i činjenica koje okrivljenom idu u korist i to po ocjeni suda u jednakoj mjeri, tako da je prihvatanjem ovih dokaza u predmetnom postupku sud postupio u cilju utvrdjievanja materijalne istine, kojim postupkom po ocjeni suda nije narušeno ni jedno pravo neke od stranaka u postupku.

Uvidom u saobraćajnu dozvolu serijskog broja CG00831465 i uvidom u spise predmeta registracije putničkog motornog vozila marke Peugeot 406, registarskih oznka NK 310-72, utvrdjeno je da je navedena saobraćajna dozvola, koja je dana 26.12.2004. godine, od strane policijskih službenika Republike Hrvatske oduzeta od okrivljenog K.Z. orginalna i da je od strane MUP-a CG PJ Nikšić izdata za vozilo marke Peugeot 406 2.0 HDI, broj šasije VF38BRXE80849479, na ime vlasnika B.D.a iz Nikšića, da je navedeno vozilo od strane MUP-a CG CB Nikšić prvi put registrovano dana 20.08.2003. godine i da je prilikom prve registracije nosilo registarske oznake NK 305-37, odnono da je predmetno vozilo tokom registracije mijenjalo svoje registarske oznake.

Uvidom u polisu osiguranja izdatu od Montenegro osiguranja AD Podgorica pod brojem 257271 i zeleni karton – medjunarodnu kartu za osiguranje automobile broj 247271-007737917 izdatu od Montenegro Osiguranje AD podgorica utvrdjeno je da su ova dva navedena dokumenta dana 09.09.2004.godine izdata od strane navedenog osiguravajućeg društva, za vozilo marke Peugeot 406 2.0HDI, registarskih oznaka NK 310-72, broj šasije VF38BRXE80849479, na ime vlasnika navedenog vozila upisanog u saobraćajnoj dozvoli za isto B.D.a iz Nikšića.

Uvidom u medjunarodnu dozvolu za upravljanje tudjim motornim vozilom broj M07532 , koja je dana 26.12.2004. godine, od strane službenika MUP-a RH oduzeta od svjedoka Z.D. utvrdjeno je da je ista izdata dana 20.09.2004.godine od strane Auto-moto Saveza CG na ime lica Dodik Davor za vozilo marke Peugeot 406 registarskih oznaka NK 310-72 za koje je izdata saobraćajna dozvola CG00831465 na ime B.D.a iz Nikšića kao vlasnika vozila.

Imajući u vidu navedene činjenice po ocjeni suda za utvrdjivanje krivično pravne odogovrnosti okrivljenog u predmetnom postupku neophodno je utvrditi na koji način i pod kojim okolnostima je okrivljeni K.Z.došao u posjed predmetnog motornog vozila marke Peugeot 406, koje je od njega oduzeto od strane službenika policije Republike Hrvatske dana 26.12.2004.godine na graničnom prelazu Pasijka, a na kojem vozilu je bio skinut orginalni broj šasije i zavarena pločica sa brojem šasije VF38BRHXE8084947 i saobraćajne dozvole serijskog broja CG 00831465 izdte od strane MUP-a CG CB Nikšić dana 24.11.2003. godine, u kojoj je bio unijet navdeni broj šasije vozila.

Uvidom u spise predmeta Općinskog suda u Opatiji K.br.14/07 utvrdjeno je da je sporno vozilo marke Peugeot 406 otudjeno na teritioriji Republike Italije dana 11.11.2004.godine, dok je činjenica da je svjedok Z.D. prilikom lišenja slobode dana 25.12.2004.godine na graničnom prelazu Republike Hrvatske kod sebe imao dozvolu za upravljanje tudjim motornim vozilom broj M07532 izdatu od strane Auto-moto Saveza CG dana 20.09.2004.godine, na ime lica D. D., za vozilo marke Peugeot 406, registarskih oznaka NK 310-72, za koje je izdata saobraćajna dozvola CG00831465 na ime B.D.a iz Nikšića kao vlasnika vozila ovome sudu prilikom donošenja prvostepene presude K.br.129/2011 od 20.06.2013.godine ukazivala da su okrivljeni K.Z.i svjedok Z.D. bili u posjedu navedene saobraćajne dozvole i registarskih oznaka NK 310-72 tokom septembra mjeseca 2004.godine, dakle na oko dva mjeseca prije dana 11.11.2004.godine kada je vozilo marke Peugeot 406, italijanskih registraskih oznaka BY993ZE, otudjeno od vlasnika Berti Arnaldia na teritoriji Republike Italije, odnosno da je okrivljeni K.Z.kao lice koje je po sopstvenom kazivanju pribavio sporno vozilo kupovinom, to sporno vozilo kupio nakon dana 11.11.2004.godine i za upotrebu istog u javnom saobraćaju iskoristio saobraćajnu dozvolu CG00831465 i registarke oznake NK 310-72, izdate za vozilo marke Peugeot 406 2.0 HDI vlasništvo B.D.a iz Nikšića, pri čemu je na spornom vozilu bio broj šasije vozila za koje su od strane MUP-a CG CB Nikšić izdate navedena saobraćajna dozvola i registarske oznake, tako što je pločica sa brojem šasije tog vozila marke Peugeot 406 bila zavarena na predmetno sporno vozilo marke Peugeot 406.

Kod ovakvog stanja stvari, imajući u vidu nesumnjivo utvrdjenu činjenicu da je predmetno vozilo koje je oduzeto od okrivljenog K.Z. imalo orginalni broj šasije VF38V4HXF81381613, da je navedeno vozilo posjedovalo italijanske registarske oznake BX993ZE i bilo vlasništvo izvjesnog Berti Arnaldia, kome je to vozilo otudjeno na teritoriji Republike Italije dana 11.11.2004.godine, a smatrajući da je okrivljeni K.Z.bio u posjedu saobraćajne dozvole CG00831465 i registarskih oznaka NK 310-72, izdate za vozilo marke Peugeot 406 2.0 HDI vlasništvo B.D.a iz Nikšića prije nego što je došao u posjed spornog vozila koje je dana 26.12.2004.godine oduzeto od njega od strane službenika policije Republike Hrvatske i da je okrivljeni K. Z.po kazivanju svjedoka Z.D. kritičnom prilikom na navedenom graničnom prelazu upravljao spornim vozilom marke Peugeot 406, a koje kazivanje svjedoka Zekovića (koji je u prvostepenom postupku prije donošenja presude koje je ukinuta bio okrivljeni) okrivljeni Kosanović nije osporio, ovaj sud je prilikom donošenja presude K.br.129/2011 od 20.06.2013.godine izveo zaključak da je okrivljeni K.Z.znao da navedena saobraćajna dozvola ne sadrži podatke koji odgovaraju vozilu kojim je kritičnom prilikom upravljao u javnom saobraćaju i da su se na istom nalazile registarske tablice NK 310-72 koje je on postavio na isto, iako je znao da ne pripadaju tom vozilu, odnosno da je okrivljeni K.Z.dana 25.12.2004. godine, na graničnom prelazu Pasijak, pri izlasku iz Republike Hrvatske, ovlašćenom službeniku Granične policije Republike Hrvatske, dao na uvid neistinite javne isprave, saobraćajnu dozvolu serijskog broja CG00831465, broj 30172, izdatu od Centra bezbjednosti Nikšić dana 24.11.2003.godine za putničko motorno vozilo reg.br. NK 310-72, u koju ispravu su unešeni netačni podaci o imaocu navedenog vozila, navodno da je vlasnik istog B.D., te da je broj šasije VF38BRHYE80849479, iako je vlasnik istog Berti Arnald iz Republike Italije i originalan broj šasije tog vozila sa originalnom italijanskom registarskom oznakom BY993ZE, glasi VF38V4HXF81381613, kog dana je na graničnom prelazu Pasijak upravljajući putničkim motornim vozilom marke Peugeot, 406 2.0 HDI, na koje je neovlašćeno postavio lažnu javnu ispravu registarske oznake NK 310-72, iako predmetno putničko motorno vozilo prate italijanske registarske oznake BY993ZE upotrjebio registarske oznake NK 310-72 kao prave za navedeno vozilo, na koji način je upotrijebio dvije lažne javne isprave kao prave i da je tim radnjama okrivljeni K.Z.počinio produženo krivično djelo falsifikovanje isprave iz člana 412 stav 2 u vezi stava 1 KZ u vezi člana 49 KZ, koje je činjenično opisano u izreci presude.

U obrazloženju ukidnog rješenja Višeg suda u Podgorici Kž.br.1763/2013 od 27.11.2013.godine, pored ostalog, navedeno je da ovakav zaključak prvostepenog suda nema utemeljenja u utvrdjenom činjeničnom stanju, jer je imajući u vidu odbranu okrivljenog, u kojoj je okrivljeni naveo da je predmetno vozilo marke Peugeot 406, tokom 2004. godine kupio na Auto-pijaci u Podgorici, od njemu nepoznatog lica, za koje zna da se preziva Dakić, a čije ime ne zna i da je prilikom kupovine vozila od imenovanog lica preuzeo navedenu saobraćajnu dozvolu izdatu od strane MUP-a CG CB Nikšić za navedeno vozilo, a kojom prilikom su na navedenom vozilu bile postavljene registarske oznake NK 310-72, nejasno na osnovu čega je od strane ovoga suda prilikom donošenja prvostepene presude izveden zaključak da je upravo okrivljeni K. bio u posjedu navedene saobraćajne dozvole i registarskih tablica prije nego što je došao u posjed spornog vozila i da je neutemeljen zaključak ovoga suda da je upravo okrivljeni K. na predmetno vozilo marke Peugeot 406 postavio nikšićke registarske oznake koje ne pripadaju tom vozilu, jer je okrivljeni po sopstvenom kazivanju predmetno vozilo sa navedenim nikšićkim registarskim oznakama i saobraćajnom dozvolom dobio od prodavca Dakića, koji bi isto tako mogao u septembru prije kradje vozila, pribaviti pomenute isprave i nakon toga broj šasije prilagoditi broju šasije na saobaćajnoj dozvoli i na predmetno vozilo postaviti navedene nepripadajuće nikšićke registarske oznake.

U tom pravcu ovaj sud je respektujući citirani stav Višeg suda u Podgorici kao drugostepenog suda, cijeneći pri tom i odredbu člana 3 stav 3 ZKP-a koja propisuje da je sud dužan da ako i nakon pribavljanja svih raspoloživih dokaza i njihovog izvodjenja u krivičnom postupku ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe KZ ili ZKP-a donese odluku koja je povoljnija za okrivljenog, našao da se na osnovu dokaza provedenih u toku predmetnog krivičnog postupka ne može na nesumnjiv način utvrditi da je okrivljeni K.Z.počinio produženo krivično djelo koje mu je stavljeno na teret optužbom i okrivljenog na osnovu člana 373 stav 1 tačka 2 ZKP-a oslobodio od optužbe, smatrajući da u toku predmetnog krivičnog postupka nije dokazano da je okrivljeni K.Z.počinio produženo krivično djelo falsifikovanje isprave iz člana 412 stav 2 u vezi stava 1 KZ u vezi člana 49 KZ na način u vrijeme i na mjestu kako mu je to bilo stavljeno na teret otpužnim aktom ODT-a u Nikšiću i da ne postoje drugi dokazi čije bi pribavljanje i provodjenje u predmetnom postupku imalo za rezultat donošenje drugačije odluke o krivici okrivljenog.

Prilikom donošenja navedene odluke o krivici okrivljenog K.Z. sud je našao da polisa osiguranja i takozvani zeleni karton-medjunarodna karta za osiguranje automobila ne mogu predstavljati javne isprave u smislu odredbi Krivičnog zakonika, jer se ne radi o ispravama koje izdaje nadležni državni organ nakon sprovedene procedure propisane zakonom, već da se radi o takozvanim običnim ispravama koje izdaje osiguravajuća kuća kao potvrdu da je zaključen ugovor o osiguranju motornog vozila, tako da radnje upotrebe potencijalno falsifikovane polise osiguranja broj 247271 od 09.09.2004.godine i zelenog kartona-medjunarodne karte za osiguranje vozila br.247271-007737917 od 09.09.2004.godine predstavljaju radnje izvršenja krivičnog djela falsifikovanje isprave iz člana 412 stav 1 KZ, za koje je zaprijećena kazna zatvora do tri godine, za koje radnje navedenog krivičnog djela je u smislu odredbi člana 124 stav 1 tačka 6 KZ i člana 125 stav 6 KZ u vrijeme donošenja ove presude već bila nastupila zastarjelost krivičnog gonjenja, tako da je te dvije radnje sud, ne upuštajući se u ocjenu njihove dokazanosti, izostavio iz činjeničnog opisa produženog krivičnog djela falsifikovanje isprave iz člana 412 stav 2 u vezi stava 1 KZ u vezi člana 49 KZ, koje je okrivljenom K.Z. u predmetnom postupku bilo stavljeno na teret optužnim aktom ODT Nikšić.

Troškova krivičnog postupka nije bilo, a isti bi u slučaju da su postojali, shodno članu 230 ZKP-a padali na teret budžetskih sredstava ovoga suda.

Na osnovu svega izloženog, primjenom citiranih zakonskih odredbi odlučeno je kao u izreci presude.

OSNOVNI SUD U NIKŠIĆU, dana 24.03.2014. godine

Zapisničar S U D I J A
Papović Budimirka s.r. Djuričković Igor s.r.

Za tačnost otpravki tvrdi i ovjerava :Službenik suda
PRAVNA POUKA: Protiv ove presude dozvoljena je žalba u roku od 8 dana od dana prijema
iste preko ovog suda Višem sudu u Podgorici