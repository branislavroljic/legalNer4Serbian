K.342/18/18
U IME CRNE GORE
OSNOVNI SUD U K., kao prvostepeni krivični sud po sudiji pojedincu D. S., uz učešće zapisničara V.P., u krivičnom predmetu protiv V.B., kojeg brani po službenoj dužnosti advokat I.P. iz K., zbog krivičnog djela krađe iz čl. 239.st.1. KZ i krivičnog djela razbojništva iz čl. 242.st.12. Krivičnog zakonika CG, koji se vodi po optužnici ODT K.Kt.br. 496/18 od 12.12.2018.godine, nakon pravosnažnosti rješenja o usvajanju sporazuma o priznanju krivice, dana 13.02.2019.godine donio je

PRESUDU

Okrivljeni V.B., zvani B. JMBG.,od oca I. i majke D., rođene Vešović,rođenog 06.11.1992.godine u P., stalno nastanjen u P., ul. S. K., državljanin CG, nezaposlen, neoženjen,bez djece,pismen,završio srednju školu,lošeg imovnog stanja, neosudjivan, protiv kojeg se ne vodi postupak za drugo krivično djelo
Kriv je

1. Što je dana 17.oktobra 2018.godine oko 23,oo časa u ulici Ž.F. bb, u naselju G.u B., svjestan svog djela čije je izvršenje htio, znajući da je njegovo djelo zabranjeno, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist,na način što je ušao u kladionicu "M." - vlasništvo oštećenog DOO "M." P., iskoristio odsustvo radnice kladionice i iz fioke - kase oduzeo i prisvojio novac u iznosu od 155,oo eura - vlasništvo oštećenog DOO "m." P., nakon čega je napustio kladionicu, na koji način je sebi pribavio protivpravnu imovinsku korist u navedenom iznosu
- čime je izvršio krivično djelo krađa iz čl. 239.st.1 Krivičnog zakonika.

2. Dana 18.oktobra 2018.godine, oko 22,30 časova u ulici J.p. u B. svjestan svog sjela čije je izvršenje htio, znajući da je njegovo djelo zabranjeno, priejtnjom da će neposredno napasti na život i tijelo oštećene N.T., tuđu pokretnu stvar oduzeo drugom u namjeru da njihovim prisvajanjem sebi pribavi protivpravnu imovinsku korist, na način što je maskiran, sa majicom navučenom preko lica i nožem u ruci, ušao u trgovinski objekat "I." - vlasništvo oštećenog DOO "M.CG" P. i prišao podavačici-oštećenoj N.T.koja se nalazila za naplaatnom kasom i prijetnjom nožem koji je držao u ruci u njenom pravcu, tražio da mu preda novac iz kase govoreći "daj pare", da bi nakon toga, kada je oštećena odbila da to učini, istrgao fioku registar kase u kojoj se nalazilo 1.423,25 eura vlasništvo oštećenog DOO "M. CG" P., a zatim pobjegao iz ovog marketa i tako sebi pribavio protivpavnu imovinsku korist u navedenom iznosu,
-čime je izvršio krivično djelo razbojništava iz čl. 242.st.1. KZ CG.

Pa mu sud primjenom članova 2,3,5,13,15,32,33,36 i 42.Krivičnog zakonika i članova 226, 229, 368 i 374 Zakonika o krivičnom postupku predhodno
U T V R Đ U J E
1. za krivično djelo krađe iz čl. 239 st. 1 KZ CG kaznu zatvora u trajanju od 2 (dva) mjeseca,
2. za krivično djelo razbojništva iz čl. 242 st. 1 KZ CG kaznu zatvora u trajanju od 8 (osam) mjeseci.

Pa ga sud primjenom čl. 48 i 51 KZ-a
O S U Đ U J E
Na jedinstvenu kaznu zatvora u trajanju od 9 (devet) mjeseci, u koju se uračunava vrijeme koje je okrivljeni proveo u pritvoru od 19.10.2019.g. od 04,40 časova i dalje.

Dužan je okrivljeni na ime troškova krivičnog postupka uplatiti iznos od 2.450,00 eura, kao i na ime sudskog paušala iznos od 55,00 eura, u roku od 15 dana od dana pravosnažnosti presude u korist Budžeta CG na žiro račun broj 832-16-52.

Oštećeni N.T., DOO M. P.i M. DOO P.se sa postavljenim imovinskopravnim zahtjevom upućuju na parnicu.

O b r a z l o ž e nj e
Optužnicom ODT K. Kt.br.496/18 od 12.12.2019.godine stavljeno je na teret okrivljenom V.B. izvršenje krivičnog djela krađe iz čl. 239.st.1. KZ i kriv. djela razbojništva iz čl. 242.st.12. KZCG.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, pročitani su optužnica ODT K.Kt.br. 496/18 od 12.12.2018.g.,dva zapisnika o uviđaju UP CB B. od 18.10.2018.g.

potvrda o privremeno oduzetim predmetima UP B. od 19.10.2018.g., potvrda o vraćanju privremeno oduzetim predmeta UP B. od 19.10.2018.g., četiri izvještaja o daktiloskopskom vještačenju Forenzičkog centra u D. od 08.11.2018. g., 06.11.2019.

g. i dva od 26.11.2019.g.,izvod iz kaznene evidencije na ime okrivljenog, zapisnik o pregovaranju od 13.02.2019.g., zapisnik od 13.02.2019.g. i sporazum o priznanju krivice od 13.02.2019.g..

Iz sadržine prikupljenih dokaza na koje okrivljeni i njegov branilac nijesu imali nikakve primjedbe, sud je zaključio da je zamjenik ODT K. pružio dovoljno dokaza o krivici optuženog V.B.i da je okrivljeni u vrijeme i na način opisan u izreci ove presude učinio krivična djela krađe iz čl. 239.st.1. KZ i krivičnog djela razbojništva iz čl. 242.st.12. KZCG, za koje ga je ovaj sud oglasio krivim, a nakon što je u svemu prihvatio sporazum o prizanju krivice.

Sud smatra da sporazumom nijesu povrijedjena prava oštećenih obzirom da su isti radi ostvarivanja imovinskoprvnog zahtjeva upućeni na parnicu.

Odlučujući o krivičnoj sankciji iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Ovo sa razloga što je optuženi priznao izvršenje krivičnih djela koja su mu stavljena na teret, ranije nije osudjivan, pa mu je predhodno za krivično djelo krađe iz čl.239.st.1. KZ kaznu zatvora u trajanju od 2 mjeseca a za krivično djelo razbojništva iz čl.242.st1. KZ kaznu zatvora u trajanju od 8 mjeseci, pa ga je primjenom odredbi čl.48. KZ osudio na jedinstvenu kaznu zatvora u tajanju od 9 mjeseci u koju se uračunava vrijeme koje je okrivljeni proveo u pritvoru od 19.10.2019.g. od 04,40 časova i dalje, smatrajući da će se izrečenom kaznom zatvora ostvariti svrha kažnjavanja predvidjena članom 32 KZ-a, a u okviru opšte svrhe izricanja krivičnih sankcija iz člana 4 KZ-a, odnosno da će izrečena kazna zatvora u dovoljnoj mjeri uticati na okrivljenog da ubuduće ne čini krivična djela.

Pošto je optuženi oglašen krivim obavezan je da na ime troškova krivičnog postupka a na ime troškova branioca po službenoj dužnosti plati iznos od 2.450,00 eura, na žiro račun Vrhovnog državnog tužilaštva 832-1187-31 i na ime sudskog paušala iznos od 55,00 eura, na žiro račun O.suda u K. 832-16-52, sve u roku od 15 dana od dana pravosnažnosti presude. Paušalni iznos je odmjeren shodno imovnim prilikama optuženog, trajanju i složenosti krivičnog postupka, a ovo na osnovu člana 226. stav 3 ZKP-a.

Sa svega izloženog, a primjenom člana 303 ZKP-a, odlučeno je kao u izreci.

OSNOVNI SUD U K.

Dana, 11.03.2019.godine
Zapisničar SUDIJA
V. P. D.S ,s.r.

PRAVNA POUKA: Protiv ove presude nema se pravo žalbe