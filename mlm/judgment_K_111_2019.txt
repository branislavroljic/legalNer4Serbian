U IME CRNE GORE
K.br. 111/2019
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog K.R., koga brani, R.M. advokat iz P... po službenoj dužnosti, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 114/19 od 13.09.2019. godine, koju je na ročištu povodom odlučivanja o sporazumu o priznanju krivice zastupala Suzana Milić - državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 07.04.2020. godine, donio je
P R E S U D U
Optuženi:

K.R., JMB ..., od oca S. i majke A., rodjene Đ., rodjen .... godine u P..., sa prebivalištem u P...-ul. P... put ..., državljanin Crne Gore, neoženjen, bez djece, završio srednju turističku školu, nezaposlen, srednjeg imovnog stanja, nalazio se u pritvoru od 05.07.2019. godine u 02,00 časova, po rješenju Višeg suda u Podgorici Kri.br. 212/19 od 07.07.2019. godine do 07.04.2020. godine, osudjivan i to: presudom Višeg suda u Podgorici, K.br. 49/17 od 25.05.2017. godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, kojom je osudjen na kaznu zatvora u trajanju od 1 (jedne) godine i 6 (šest) mjeseci i presudom Višeg suda u Podgorici K.br. 47/13 od 26.11.2013. godine, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, kojom je osudjen na kaznu zatvora u trajanju od 1 (jedne) godine.

KRIV JE
Zato što je:

Dana 04. i 05.07.2019. godine u Podgorici, neovlašćeno držao radi prodaje 25,307 grama heroina, supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju ("Sl. list CG" br. 41/18), iako je bio svjestan da postupa neovlašćeno i protivpravno, pa je to i htio, tako što je u navedeno vrijeme, kao suvozač u vozilu marke "S...", reg.oznaka PG ..., kojim je upravljao P. I., ulicom... M..., neovlašćeno u rubu šortsa kojeg je imao na sebi, držao radi prodaje navedenu opojnu drogu, upakovanu u jednom ručno pravljenom zamotuljku od plastične kese, koja droga je od njega i oduzeta od strane ovlašćenih policijskih službenika CB Podgorica,
- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa ga je sud primjenom citiranih zakonskih odredbi, te odredbi čl. 33.,34.,36,42. st. 1, 44 i čl. 51. Krivičnog zakonika Crne Gore, te odredbi čl. 226, 229, 303. i 374. Zakonika o krivičnom postupku.

O S U Đ U J E
Na kaznu zatvora u trajanju od 2 (dvije) godine, u koju kaznu mu se uračunava vrijeme provedeno u pritvoru od 05.07.2019. godine do 07.04.2020. godine.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice na ime paušala Višem državnom tužilaštvu u Podgorici, uplati iznos od 100,00 eura, na račun Vrhovnog državnog tužilaštva broj 832-1187-31, te na ime sudskog paušana Višem sudu u Podgorici na broj žiro računa 832-7113-04, uplati iznos od 100,00 eura, sve u roku od 15 dana od dana pravosnažnosti presude donijete na osnovu sporazuma o priznanju krivice, dok će o ostalim troškovima iz sporazuma, a koji se odnose na nagradu i nužne izdatke postavljenog mu branioca po službenoj dužnosti, sud odlučiti naknadno posebnim rješenjem po pribavljanju podataka o njihovoj visini.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJA PREDMETA
ODUZIMA SE opojna droga heroin u količini od 25,307 grama, koja se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

O b r a z l o ž e nj e
Optužnicom Višeg Državnog tužilaštva u Podgorici Kt.br. 114/19 od 13.09.2019. godine, optuženom K.R. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 26.03.2020. godine, Više Državno tužilaštvo dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 30.03.2020. godine, sud je pročitao dokaze predložene optužnicom i to: şlužbena zabilješka Uprave policije-CB Podgorica-Stanica policije za JRM Ku.br. 574/19 od 05.07.2019. godine, koju su sačinili M.D., S.L., Š.A. i M.D. i izvršio uvid u fotodokumetnaciju Uprave policije CB Podgorica broj 17/03-4-1454/1507 od 05.07.2019. godine, potvrda Uprave policije-CB Podgorica-Stanica policije za JRM Ku.br. 574/19 od 05.07.2019. godine, izvještaj o hemijskom vještačenju Forenzičkog centra Danilovgrad-Grupe za hemijska ispitivanja broj 2685/19 od 01.08.2019. godine i izvršio uvid u fotodokumentaciju koja je sastavni dio izvještaja, izvod iz kaznene evidencije Ministarstva pravde Crne Gore broj 05/2-72-14878/19 od 01.11.2019. godine, zapisnik o pregovaranju Kt.(sp)br. 49/20 od 26.03.2020. godine, zapisnik o priznanju krivice optuženog Kt.(sp)br. 49/20 od 26.03.2020. godine, sporazum o priznaju krivice optuženog Kt.(sp)br. 49/20 od 26.03.2020. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici optuženog, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 2 (dvije) godine, srazmjerna stepenu krivice optuženog i težini počinjenog krivičnog djela, a posebno imajući u vidu priznanje optuženog za izvršeno krivično djelo, izraženo iskreno kajanje i prihvatanje krivice za izvršeno krivično djelo, što je dovelo do efikasnosti okončanja postupka, pa i pored činjenice da je optuženi višestruki specijalni povratnik u izvršenju krivičnog djela, sud nalazi, da će se tako odmjerenom kaznom ostvariti svrha kažnjavanja iz čl. 32. Krivičnog zakonika Crne Gore, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore, da optuženi ubuduće ne vrši krivična djela.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta, pa je od optuženog oduzeta opojna droga heroin u ukupnoj količini od 25,307 grama, a koja droga se ima uništiti po pravosnažnosti presude donijete na osnovu sporazuma o priznanju krivice
Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao na plaćanje troškova krivičnog postupka i to: na ime paušala Višem državnom tužilaštvu u Podgorici iznos od 100,00€, te na ime sudskog paušana Višem sudu u Podgorici iznos od 100,00€, sve u roku od 15 dana od dana pravosnažnosti presude donijete na osnovu sporazuma o priznanju krivice, dok će o ostalim troškovima iz sporazuma o priznanju krivice, a koji se odnose na nagradu i nužne izdatke branioca po službenoj dužnosti, sud odlučiti naknadno posebnim rješenjem po pribavljanju podataka o njihovoj visini.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 07.04.2020.godine
Zapisničar S U D I J A
Novčić Slobodanka s.r. Predrag Tabaš s.r.

PRAVNA POUKA
Protiv ove presude nije dozvoljena žalba
Tačnost otpravka tvrdi i ovjerava službenik suda
Novčić Slobodanka