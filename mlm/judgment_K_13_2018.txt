K.br. 13/18
U IME CRNE GORE
OSNOVNI SUD U KOLAŠINU kao prvostepeni krivični po sudiji Mirjani Čepić uz učešće zapisničara Bošković Slavke u krivičnom predmetu protiv okrivljenog M M,iz P zbog krivičnog djela ugrožavanje sigurnosti iz čl.168 stav 1 Krivičnog zakonika CG, postupajući po optužnom predlogu ODT iz Podgorice Kt.br. 1503/16 od 3.aprila 2017.godine , nakon održanog glavnog javnog pretresa 10.10.2017 u prisutvu zastupnika optužnog akta Rukovodioca ODT Vojislava Grujića ,branioca okrivljenog Adv. M D iz P i odsutnosti uredno pozvanog okrivljenog, donio je i javno objavio dana 31.08.2018.godine

P R E S U D U
OKRIVLJENI: M M, JMBG ............. od oca V i majke L rođene P, rođen.......godine u Cetinju stalno nastanjen u ul.... P, državljanin CG, magistar fotografije i dizajna , razveden ,otac jednog djeteta, srednjeg imovnog stanja,do sada neosuđivan

Na osnovu čl.373 stav 1 tačka 1 ZKP-a
OSLOBAĐA SE OD OPTUŽBE
Da je:

Dana 13.decembra 2016.godine oko 00,30 časova u ul..........br.2 Glavni grad Podgorica, svjestan svog djela čije izvršenje je htio, znajući da je isto zabranjeno, prijetnjom da će napasti na život i tijelo ugrozio sigurtnost oštćenog M M, na način što je , nakon što je oštećeni došao na njegova vrata stana ,kako bi sa okrivljenim porazgovarao u vezi poruka koje je slao K J, okrivljeni uzeo streljački pištolj marke "Tarfoglio" fabričkog broja .........repertirao ga i prislonio na desnu stranu vrata oštećenog , za koje vrijeme je pokušao oštećenog da ugura u stan, pa kad nije uspio, pištolj mu je prislonio na grudi i tako ga držao nekoliko treutaka, što je kod oštećenog izazvalo osjećaj straha i ugroženosti.

- Čime bi izvršio krivično djelo ugrožavanje sigurnosti iz čl.168 sta 1Krivičnog zakonika CG
Oštećeni Milošević Matija radi ostvarivanja imovinsko prvnog zahtjeva upućuje se na parnicu.

O b r a z l o ž e nje
ODT iz Podgorice svojim optužnim aktom Kt.br.1503/16 od 03.04.2017.godine stavio je na teret okrivljenom M M da je počinio krivično djelo ugrožavanje sigurnosti iz čl.168 stv 1 Krivičnog zakonika, na način mjesto i vrijeme činjenično i pravno opisano izrekom presude.Pri podnijetom optužnom predlogu rukovodilac ODT Vojislav Grujić ostao je do okončanja glavnog pretresa predlažući u završnoj riječi da sud okrivljenog oglasi krivim i osudi po zakonu.

Okrivljeni nije prisustvovao glavnom pretresu , stim što je uredno pozvan, pa je njegov branilac predložio da se pretres održi u odsustvu njegovog uredno pozvanog branjenika obzirom da je isti profesionalni fotograf i da se nalazi u inostranstvu, pa je sud u smislu čl.457 ZKP-a donio rješenje da se okrivljenom sudi u odsustvu obzirom da je predhodno isti saslušan, da je riječ o skraćenom postupku , te da njegovo prisustvo nije neophodno.Na glavnom pretresu održanom 31.08.2018.godine pročitana je odbrana okrivljenog data na pretresu od 10.10.2017.godine gdje isti u bitnom navodi da ostaje pri odbrani datoj na zapisnik pred ODT Podgorica od 14.12.2016.godine, pa navodi da je u ovoj zgradi od 2009.godine, da se iznad njega oko godinu dana unazad doselila cura koja se zove Jovana sa svojim ocem.Od tada često ista pravi žurke u stanu, dešava se buka, lupanje, smijeh što mu remeti noćni odmor jer ostaju do ranih jutarnjih časova.Sve do ovog događaja veći broj puta okrivljeni se obraćao njoj i ocu, žaleći se na probleme tako da ovo nije bio prvi put.I prije nekoliko mjeseci čuo je neku tuču u njenom stanu o čemu je obavijestio policiju i ista je intervenisla.Kritičnom prilikom bio je u svom stanu a ovo lupanje sa sprata iznad njega počelo je oko 22h.Na to nije obraćao pažnju jer su mu radili uređaji po stanu, međutim kada je legao da spava ,oko ponoći počelo je da mu smeta to lupanje.Zbog toga je poslao ovoj djevojci poruku kojom prilikom joj je rekao da je više dosta, te da će prijaviti policiji uznemiravanje,a ona mi je poručila da izađe da se vide , što je on odbio, već je priprijetio policijom, bez neke početne namjere da istu stvarno zove nakon čega mu je J u poruci rekla da će se razići.Nakon par minuta čuo je jako lupanje u blind vrata njegovog stana, a tada se nalazio u krevetu u spavaćoj sobi.Obukao se otišao do ulaznih vrata, nije pitao ko je, već je mislio da je to došla J pa je vrata otvorio.Međutim, na vratima se pojavio momak visok oko 1,90 koga je znao iz viđenja jer ga je viđao u ulazu zgrade,isti je bio vidno pijan i obraćao mu se uvredljivim riječima.On je u tom trenutku bio sam ispred vrata , nikog drugog nije bilo u njegovom društvu.Okrivljeni mu je rekao nešto u smislu zašto se tako ponaša, a ovaj je nastavio sa uvredama prijeteći da će da ga ubije i krenuo da nasrće na njega.Napravio je dva koraka, uhvatio ga rukom za vrat ,a zatim je začuo neku vrisku i jasno mu je bilo da ljudi koji su bili na žurci u stanu iznad njegovog dolaze kod njega od čega se još više uznemirio.Ovog momka je nekoliko puta odgurnuo ,na trenutak se osvrnuo sa svoje desne strane i iz kuhinje koja mu je odmah desno pored ulaznih vrata iz radnog stola uzeo streljački pištolj.Pištolj inače drži u toj kutiji u jednoj ostavi.Iz kutije je uzeo pištolj ali u njemu nije bio ni jedan od dva magacina sa municijom pa je pištolj repertirao , pri čemu je ostao u zadnjem položaju na repetiranju jer kad nema municije zatvarač se ne vraća u početni položaj.U tom trenutku je vidio da se oko ovog momka nalazi još nekoliko osoba odnosno da nije više bio sam, bilo je tu momaka i djevojaka tačnije grupa ljudi a u tom trenutku momak sa kojim je predhodno imao konflikt bio je na pragu vrata njegovog stana.Tvrdi da pištolj nije uperio u njegovom pravcu već mu je bio u desnoj ruci okrenut paralelno sa njegovim grudima, te nijesu tačne tvrdnje da mu je prislanjao pištolj na vrat.Nakon toga ovaj momak se povukao korak nazad.Ni u jednom trenutku nije mu upućivao riječi prijetnje da će ga ubiti, da će ga lišiti života već mu je par puta ponovio da izlazi iz njegovog stana.Nakon što je napravio korak nazad dvije djevojke su ga povukle nazad u pravcu lifta i tada je ostavo pištolj negdje sa svoje desne strane, uglavnom u kuhinji na ravnoj ploči.Nakon što je ostavio pištolj uputio se izvan stana u hodnik jer je ovaj momak sa kojim je imao konflikt bio na jedno 5m blizu lifta udaljen od njega.Blizu ulaznih vrata na hodniku sreo je drugog momka koji mu je djelovao normalnije od ovog prvog, procijenio je da je trezniji od predhodnog i da sa njim može da priča,pozvao ga je da uđe kod njega u stan što je ovaj odbio,stim što mu je rekao da nije nikakav kriminalac, da mu je ovaj momak upao u stan.Dok je pričao sa ovim drugim momkom oštećeni sa kojim je prehodno imao konflikt svo vrijeme je pokušavao da se otrgne od djevojaka koje su ga držale da ga napadne, i udari nogom, u jednom trenutku ga je okrzno nogom po lijevoj butini i opet mu uputio pogrdne riječi pozivajući ga na tuču.Tada je ovaj drugi momak uspio da ga odvuče od njegov stana okrivljeni ušao u stan i iz hodnika čuo prijetnje oštećenog i njegovo urlanje.U međuvremenu su stigla dva policajca , koja je okrivljeni uveo u svoj stan pokazao im pištol,j oni su kasnije pištolj uzeli i dali mu potvrdu o tome.Navodi da ni jednog trenutka pištolj nije uperio u pravcu grudnog koša oštećenog niti je prislonio na vrat toga momka niti bilo koga drugog.Repertirao ga je u uvjerenju da će da ih zaplaši zvuk repertiranja.Takođe ni jednu od ovih djevojaka nije ošamario .Svoje ruke je držao u gard i odmicao se ka stanu , a ako je zakačio nekog tom prilikom to je nenamjerno.Sve osobe koje su konkretnom prilikom tu bile prisutne, bile su pod dejstvom alkohola ili narkotika.Navodi da se sportski bavi streljaštvom ,te je predmetni pištolj za te namjene.Pištolj je nabavljen regularno, drži ga zakonito i isti se razlikuje od klasičnog vatrenog oružja u nizu detalja.Na glavnom pretresu je pojasnio da je pištolj repertirao u kuhinji jer ga je ovaj momak već bio uhvatio za vrat te je ovo bio jedini način da ga zastraši.U međuvremenu je ušla još jedna ženska osoba u stan jer oštećeni nije htio da izađe i ona je pokušavala da ga skloni.

U završnoj riječi branilac okrivljenog ostao je pri završnoj riječi datom tokom dosadašnejg postupka u kojoj je naveo da tokom postupka nije dokazano da je okrivljeni počinio krivično djelo koje mu se stavlja na teret.Navodi da nakon što je oštećeni uputio psovke okrivljenom okrivljeni je po staroj crnogorskoj tradiciji reagovao vađenjem pištolja, međutim umjesto da puca, okrivljeni vraća pištolj u kutiju.Netačan je iskaz oštećenog da mu je okrivljeni pritisnuo poštolj na vrat, jer to nije potvrdio ni jedan svjedok očevidac događaja.Očigledno je da je okrivljeni konkretnom prilikom postupao u nužnoj odbrani, da u svom stanu nije imao ni jednog metka, te je ovo jedini način da se okrivljeni odbrani od oštećenog koji mu je upao u stan poslije ponoći kad već država nije u mogućnosti da mu pruži zaštitu.Kvalitet uvrede koje je oštećeni uputio okrivljenom i da nije bilo nikakvog fizičkog kontakta ukazuje na činjenicu da je okrivljeni morao da se brani, pa je predložio da sud okrivljenog oslobodi od optužbe.

U cilju razjašnjenja ove sporne krivično pravne stvari, sud je u dokaznom postupku sproveo sljedeće dokaze:pročitao potvrdu o privremeno oduzetim predmetima CB Podgorica Ku.br.825/16 od 14.12.2016.godine, izvršio uvid u oružni list br.359499782,izvršio uvid u izvod KE izdat na ime okrivljenog od 12.07.2017.godine, izvršio uvid u fotodokumnetaciju sačinjenu od strane CB Podgorica, te pročitao iskaze oštećenog M M i svjedoka B L, M M, B V, K J i J M.

Iz iskaza oštećenog M M proizilazi da je isti kritičnom prilikom bio kod svoje sestre J K, da je tu bilo okupljeno društvo i da nijesu pravili veliku buku koja bi smetala komšijama, inače okrivljenog je upoznao nekih godinu dana prije ,kada su sjedjeli kod njega u stanu i razgovarali o pravljenju buke, a takođe mu je i J pominjala da je s vremena na vrijeme, znao da joj zakuca na vrata zbog navodne buke.Te večeri J im je rekla da je komšija upozorio da ne prave buku i rekao da će doći kod nje da porazgovara.Nije se mogao sjetiti ko je sa njom izašao u tom trenutku, međutim nakon par minuta J se vratila i rekla da ponovo komšija upozorava da ne prave buku, misli da joj je okrivljeni slao poruke telefonom.Nakon ovoga oštećeni silazi do okrivljenog, a sa njim je pošla i V B.Namjera mu je bila da ukaže komšiji da ne prave buku , pokucao je na vrata i otvorio je okrivljeni.Oštećeni ga pita u čemu je problem, međutim okrivljeni mu se unosi u lice i zatvara vrata od stana u tom momentu iz stana se začulo repetiranje, momak otvara vrata držeći u desnoj ruci pištolj koji mu prislanja na desnu stranu vrata.Tada počinje da ga vuče u svoj stan pominjući krvoproliće i neke sl.riječi.Nije uspio da ga uvuče u stan ,zato što se oštećeni odgurnuo, kada okrivljeni spušta pištolj u pravcu njegovih grudi i drži ga nekoliko trenutaka.U tom trenutku V B počinje da vrišti.Tada su došli i ostali iz društva.Navodi da je osjetio veliki strah za svoj život i za život V B i ostalih njegovih drugova, potezanje pištolja, prislanjanje na vrat usmjeravanje prema njegovim grudima kod oštećenog je predstavljalo ozbiljnu prijetnju.Neko od društva u tom trenutku stao između njega i ovog momka.Oštećeni se odmakao nekoliko koraka, još nekoliko mahao pištoljem i tada ga je J K zamolila da se vrati do njenog stana.

Iz iskaza B L proizilazi da je isti čuo vrisku , pa je zajedno sa ostalima strčao do stana J komšije, vidio da komšija stoji ispred ulaznih vrata svog stana da u ruci drži pištolj a da M M stoji na nekih metar ispred njega.U trenutku kada je svjedok naišao ,momak je držao pištolj u spuštenom položaju ,dok se M nalazio u poziciji koju je opisao.Prišao je ovom momku i pokušao da razgovara sa njim,ovaj mu je stavio ruku na potiljak ne govoreći mu ništa , tada mu svjedok govori da skine ruku sa njegove glave nakon čega ovaj ulazi u stan i ostavlja pištolj.U jednom trenutku ovom momku M je ponovo privukao pažnju i to kada se nalazio na stepenicama, jer su krenuli da se vraćaju u Jstan.Tada se on ponovo vraća u stan, uzima pištolj i preko prisutnih uperio je pištolj prema M govoreći"napraviću krvoproliće noćas".Svjedok je reagovao tako što je stao između okrivljenog i oštećenog i tada je već J sa još jednom drugaricom povela M u pravcu svog stana.U međuvremenu ,dok je razgovarao sa okrivljenim, prilazi M M govoreći okrivljenom da uđe u stan , i pitajući ga "zašto ovo radiš" ,da bi okrivljeni u ovom trenutku ošamario M.Svjedok je rekao da će pozvati policiju našta je okrivljeni iznio oružni list za pištolj i nakon toga je ušao u stan.

Iz iskaza svjedokinje M M proizilazi da je ista bila u stanu J K da sa društvom nije prvila nikakvu buku, da je negdje oko pola sata nakon ponoći Jo dobila poruku od komšije u stanu ispod nje, koji ih je upozoravao da ne prave buku.Nakon toga svjedokinja je zajedno sa J i V B sišla da se vidi sa komšijom i da porazgovaraju sa njim.Pozvonile su, ali on nije otvorio .J ga je pozvala da izađe da bi pričali , međutim isti nije izlazio i oni su se zajedno vratili do njenog stana.Nakon toga oštećeni i V B ponovo odlaze kod Jovaninog komšije bez namjere za bilo kakvom svađom.Dva do tri minuta nakon toga čula je vrisku i glas oštećenog kako govori "pucaj", zbog čega su svi istrčali i spustili se do sprata niže.V je držala M uz zid, a momak - J komšija, u ruci je imao pištolj koji je bio u spuštenom položaju sa cijevi okrenutom prema tlu, svo vrijeme M je pozivao njega da puca.Kada su ona i LB krenuli u pravcu ovoga momka da popričaju on je ušao na trenutak u stan i odložio pištolj.U jednom trenutku ovaj momak hvata Luku za vrat, međutim L mu je odmakao ruku momak je zakoračio nazad u stan i ona mu je zatvorila vrata, nakon toga je opetg otvorio vrata izašao ispred i udario joj je jedan šamar tada su se svi vratili u stan iznad i pozvali policiju.

Iz iskaza svjedokinje B V proizilazi da je ista bila očevidac događaja, da je znala za komšiju koji je J slao poruke da pravi buku čak i onda kada je ona bila sama u stanu.Obzirom da joj je ponovo poslao poruku,oštećeni se uputio ka njegovom stanu, a za njim je odmah sašla i ona. Oštećeni je pokucao na vrata, kada je okrivljeni otvorio ,M ga je pitao u čemu je problem, a ovaj je istog trenutka izvadio pištolj i u perio ga u predjelu M vrata,počeo je da viče na okrivljenog"pucaj sad pucaj pičko", potom se M povukao ka zidu, pozivajući okrivljenog da puca i ponavljajući ove riječi nekih 5 minuta.Okrivljeni je odmah nakon što je izvadio pištolj isti i repertirao.Kada je vidjela pištolj, svjedokinja je refleksno vrisnula i društvo se spusilo sa sprata tada dolazi do gužve .Svi su se ponovo povukali u J stan, a sa okrivljenim je pokušao da razgovara L i sa njim je ostala M.Kada je okrivljeni pokušao da Luku uvede u stan M ga je odgurnula,a ovaj je nju ošamario u pedjelu lica.Pojasnisla je da je pošla sa oštećenim da okrivljeni nebi protumačio da hoće da se svađaju sa njim jer je Matija krupan momak.

Iz iskaza svjedokinje K J proizilazi da ista živi u stanu iznad stana okrivljenog, da je kritičnom prilikom kod nje bilo društvo, da nijesu pravili veliku buku i da ih je ona s vremena na vrijeme upozoravala da se ne smiju glasno, jer joj je okrivljeni ranije povremeno slao poruke da pravi buku u stanu, čak i onda kda je bila sama.U jednom trenutku, te noći, dobila je poruku od okrivljenog , koji je upozoravao da će zvati policiju ukoliko nastavi da pravi buku.Tada je M odlučio da siđe sprat niže i da porazgovara sa okrivljenim, a sa njim se uputila i V B.Ubrzo je začula vrisak i svi su se spustili sprat niže, kada su ugledali okrivljenog da drži pištolj uperen u M pravcu, pištolj je predhodno okrivljeni repertirao.U tom trenutku okrivljeni je bio u svom stanu, a M naslonjen na zid nekih metar udaljen od M.Nije mogla odmah povući oštećenog do stana, jer je i ovaj htio da se svađa sa okrivljenim, odnosno da se odbrani, kada okrivljeni izlazi ispred vrata stana držeći uspravno pištolj kao da ga je uperio u sve njih.Koliko se sjeća okrivljeni je jednom ušao u stan ostavio pištolj, zatim ponovo ušao i izašao sa pištoljem.Potom je povukla oštećenog u stan i ponovo začula vrisak, izašla je iz stana i na međuspratu zatekla M kako plače govoreći da je okrivljeni udario , tada su pozvali policiju.Navodi da i dalje živi u istoj zgradi, da ne komunicira sa okrivljenim, ali da nakon ovoga nije imala nikakvih problema sa njim.Pojasnila je da je između okrivljenog i oštećenog došlo do međusobne razmjene psovki.

Iz iskaza svjedoka JM proizilazi da je ista kritičnom prilikom bila u stanu kod Jovane Kekić, da nijesu pravili buku, da je okrivljeni i ranije Jovanu upozoravao na buku, da je i te noći Jovani poslao poruku,pa je M odlučio da se spusti da bi porazgovarao sa njim.Kako je M krupne građe, V je odlučila da pođe sa njim da okrivljeni nebi pomislio da M hoće da se svađa,jer im je bila samo namjera da porazgovaraju sa njim.Sjeća se da je čula vrisak V, da se spustila sprat niže, da je okrivljeni držao uperen pištolj u M pravcu u kojem trenutku je on bio neposredno ispred svog stana, a oštećeni na neka 2 m od njega.Okrivljeni je svo vrijeme držao pištolj u ruci, čula je da ga je repertirao, čula je oštećenog koji je poziva okrivljenog da puca u njega,sva situacija trajala je nekih 15-10minuta, nakon ovoga ona je pozvala policiju.

Cijeneći izvedene dokaze kako pojedinačno tako i u njihovom međusobnom odnosu sud nalaz da u radnjama okrivljenog MM nema elemenata krivičnog djela ugrožavanje sigurnosti iz čl.168 stav 1 Krivičnog zakonika, te nalazi da je okrivljeni konkretnom prilikom postupao u nužnoj odbrani odbijajući od sebe istovremeni protivpravni napad, a ovo pri činjenici da je oštećeni u kasnim posleponoćnim satima došao na stan okrivljenog , sa namjerom da se obračuna sa njim. Kada okrivljeni otvara vrata stana zatiče pred vratima više lica između ostalog i oštećenog, koji je po iskazima saslušanih svjedokinja krupnije građe , koji je našavši se u toj situaciji, a obzirom da je bio sam u stanu , iz straha za sopstvenu bezbjednost ,potegao pištolj ,isti repertirao a pri tom , ne reagujući na pozive oštećenog koji ga je nazivao"pičkom" i koji ga je konkretnom prilikom pozivao da puca u njega.I pored provokacija i prijetnji upućenih okrivljenom isti odlaže pištolj, što sve ukazuje na činjenicu da okrivljeni nije imao namjeru da ugrozi život oštećenom , bez obzira što je isti držao u rukama pištolj, pištolj nije bio napunjen mecima, zatvarač je ostao po iskazu okrivljenog u zadnjem položaju jer kad nema municije zatvarač se ne vraća u početni položaj, a ovo je učinio da bi oštećenom i njegovom društvu stavio do znanja da ima namjeru da samo spriječi napad, ali da ne ugrozi sigurnost oštećenom . Ni jedan od saslušanih svjedoka očividaca nije dao iskaz u smislu da su osjetili strah i opasnost da će njihov život biti ugrožen repertiranjem pištolja od strane okrivljenog .Sa iznijetog sud je prihvatio odbranu okrivljenog kao istinitu, jer je u skladu sa ostalim provedenim dokazima , a činjenica da oštećeni u svom iskazu navodi da je okrivljeni ugrozio njihovu sigurnost je stvar njegove lične percepcije ali ne i stvarno utvrđenog činjeničnog stanja, a ovo obzirom na činjenicu da okrivljeni nije došao kod oštećenog da njega napadne, već je upravo suprotno oštećeni pokucao i ušao u stan okrivljenog sa namjerom da se obračuna sa njim svo vrijeme upućujući mu prijetnje da će ga ubiti.U prilog ovakvog zaključivanja suda ide i nesporna činjenica da je od okrivljenog oduzet pištolj marke "Tarfoglio" fab.broja...................., što se utvrđuje iz potvrde o oduzetim predmetima i fotoelaborata sačinjenog od strane Uprave policije, kao i iz oružnog lista izdatog na ime okrivljenog za predmetni pištolj, iz kojih dokaza se proizilazi da je riječ o streljačkom pištolju sa dva okvira bez municije i kutijom za nošenje .

Obzirom da je sud našao da je okrivljeni postupao u nužnoj odbrani normiranoj čl.10 Krivičnog zakonika CG odlučeno je shodno 373 stav 1 tačka 1 ZKP-a.

Shodno čl. 239 ZKP-a sud je oštećenog M M uputio na parnicu radi ostvarivanja imovinsko pravnog zahtjeva.

Sa svega naprijed iznijetog odlučeno je kao u izreci presude.

OSNOVNI SUD U KOLAŠINU

Dana 31.08.2018 .godine
ZAPISNIČAR, SUDIJA,
Bošković Slavka Mirjana Čepić