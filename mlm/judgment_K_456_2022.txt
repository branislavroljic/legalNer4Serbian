K. br. 456/22
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Dejane Harović, u krivičnom postupku protiv okrivljenog D. M., zbog krivičnog djela laka tjelesna povreda iz čl. 152 st. 2 u vezi sa st. 1 Krivičnog zakonika Crne Gore u sticaju sa krivičnim djelom ugrožavanje sigurnosti iz čl. 168 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 19.12.2022. godine, donio je
P R E S U D U
Okrivljeni: D. M., JMB ..., od oca Ž. i majke M., rođene J., rođen ... godine u P., sa prebivalištem u T. na adresi ..., državljanin Crne Gore, razumije crnogorski jezik, njegov jezik je srpski, poljoprivrednik, oženjen, otac četvoro djece, pismen, završio srednju školu, srednjeg imovnog stanja, neosuđivan, protiv kojeg se ne vodi postupak za drugo krivično djelo, lišen slobode u periodu od 30.06.2022. godine od 17.00 časova do 30.06.2022. godine u 20.00 časova.

Kriv je

Što je:

Dana 30. juna 2022. godine, oko 10.30 časova, na seoskom putu u mjestu P., Opština T., svjestan svojih djela čije je izvršenje htio i znajući da su ista zabranjena, drugog lako tjelesno povrijedio i ugrozio njegovu sigurnost, na način što je oštećenom Đ. D., dok je sjedio u traktoru koji je bio u pogonu i koji je prethodno zaustavio pored putničkog vozila marke "R. K.", nepoznatih registarskih oznaka kojim je upravljao okrivljeni, najprije uputio riječi "Mislio sam da si neki čovjek, a nijesi nikakav čovjek i ne vrijediš ništa, ni pičku ne vrijediš", nakon čega je izašao iz vozila, popeo se do kabine traktora i ručnom bombom bez eksplozivnog punjenja koju je držao u šaci - sredstvom podobnim da tijelo teško povrijedi ili zdravlje teško naruši, oštećenom zadao više udaraca u predjelu glave, a zatim skinuo osigurač od bombe, što je kod oštećenog izazvalo osjećaj straha i ugroženosti za svoj život i tijelo i kojom prilikom je oštećeni zadobio laku tjelesnu povredu u vidu krvnog podliva desne strane čela promjera oko 5x4 cm sa oguljotinom promjera oko 4,5x0,2 cm, otoka desne strane lica promjera oko 2x1,5 cm sa oguljotinom promjera oko 6x0,5 cm, krvnog podliva i otoka gornje polovine grebena nosa promjera oko 2x2,5 cm, sa oguljotinom spoljašnje ivice sredine lijeve strane nosa promjera oko 3x0,3 cm, otoka ispod spoljašnjeg ugla donjeg kapka lijevog oka, promjera oko 1,2 cm,
- čime je izvršio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore u sticaju sa krivičnim djelom ugrožavanje sigurnosti iz čl. 168 st. 1 Krivičnog zakonika Crne Gore.

Pa sud okrivljenom zbog navedenih krivičnih djela primjenom čl. 4 st. 2, čl. 36, čl. 42 st. 1, čl. 48 st. 1 Krivičnog zakonika Crne Gore predhodno utvrđuje:

- za krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore kaznu zatvora u trajanju od 4 (četiri) mjeseca,
- za krivično djelo ugrožavanje sigurnosti iz čl. 168 st. 1 Krivičnog zakonika Crne Gore kaznu zatvora u trajanju od 3 (tri) mjeseca.

Nakon čega sud primjenom čl. 48 st. 2, čl. 51 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229, čl. 303 i čl. 374 Zakonika o krivičnom postupku, okrivljenom izriče
USLOVNU OSUDU

Kojom mu utvrđuje jedinstvenu kaznu zatvora u trajanju od 6 (šest) mjeseci i istovremeno određuje da se ona neće izvršiti, ako okrivljeni u roku od 3 (tri) godine po pravosnažnosti presude ne učini novo krivično djelo.

Na osnovu čl. 75 Krivičnog zakonika Crne Gore prema okrivljenom D. M. se izriče:

MJERA BEZBJEDNOSTI
ODUZIMANjE PREDMETA
Oduzima se od okrivljenog bomba bez eksplozivnog punjenja, kao predmet upotrijebljen u izvršenju krivičnog djela.

Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Okrivljenom D. M. je optužnim predlogom Osnovnog državnog tužilaštva u Podgorici Kt. br. 986/22 od 08.07.2022. godine stavljeno na teret krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore u sticaju sa krivičnim djelom ugrožavanje sigurnosti iz čl. 168 st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegovi branioci su zaključili sporazum o priznanju krivice dana 02.12.2022. godine.

Utvrđujući da li postoji dovoljno dokaza o krivici okrivljenog za predmetna krivična djela, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog, te da je okrivljeni D. M. u vrijeme, mjestu i na način opisan u izreci ove presude učinio krivično djelo laka tjelesna povreda iz čl. 152 st. 2 u vezi st. 1 Krivičnog zakonika Crne Gore u sticaju sa krivičnim djelom ugrožavanje sigurnosti iz čl. 168 st. 1 Krivičnog zakonika Crne Gore, za koja ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o krivičnoj sankciji iz sporazuma o priznanju krivice, ovaj sud je našao da je predlog stranaka u vezi sa krivičnom sankcijom prihvatljiv, jer je isti u skladu sa interesima pravičnosti, a krivična sankcija odgovara svrsi izricanja uslovne osude u okviru opšte svrhe propisivanja i izricanja krivičnih sankcija. Sud je pritom imao u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o vrsti i visini krivične sankcije, i to njegove lične prilike, odnosno činjenicu da se radi o licu koje je oženjeno i koje je otac četvoro maloljetne djece koje izdržava baveći se poljoprivredom, njegov raniji život i s tim u vezi neosuđivanost, kao i njegovo držanje nakon učinjenog krivičnog djela izraženo kroz potpuno i jasno priznanje koje je doprinijelo bržem i efikasnijem okončanju krivičnog postupka, te iskreno kajanje, a s tim u vezi i stav oštećenog koji se nije pridružio krivičnom gonjenju, dok otežavajućih okolnosti nije bilo.

Ukoliko dođe do opoziva uslovne osude, u utvrđenu kaznu zatvora će se shodno čl. 51 st. 1 Krivičnog zakonika Crne Gore uračunati i vrijeme za koje je okrivljeni bio lišen slobode u periodu od 30.06.2022. godine od 17.00 časova do 30.06.2022. godine u 20.00 časova.

Na osnovu čl. 75 Krivičnog zakonika Crne Gore, sud je okrivljenom izrekao mjeru bezbjednosti oduzimanje predmeta, odnosno predmetne bombe bez eksplozivnog punjenja, s obzirom na to da se radi o predmetu upotrijebljenom u izvršenju krivičnog djela.

Na osnovu čl. 226 i čl. 229 Zakonika o krivičnom postupku, sud je obavezao okrivljenog da na ime troškova krivičnog postupka plati ukupan iznos od 90,50 €, od čega na ime troškova medicinskog vještačenja iznos od 60,50 € i na ime paušalnih troškova iznos od 30,00 €, koji je određen prema trajanju i složenosti postupka i imovnom stanju okrivljenog.

Iz navedenih razloga, shodno čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 19.12.2022. godine
ZAPISNIČARKA S U D I J A
Dejana Harović Rade Ćetković
Dn-a: Po primjerak presude dostaviti:

- ODT Podgorica,
- Okrivljenom,
- Braniocu okrivljenog,
- Oštećenom,
- a/a.

Postupljeno dana ________________
Namještenik suda ________________
ZAPISNIČARKA S U D I J A
Dejana Harović,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Dejana Harović