K.br.08/889
U IME NARODA
OSNOVNI SUD U PODGORICI, kao prvostepeni krivični, po sudiji pojedincu Đuković Goranu uz učešće zapisničara Mrenović Sandre, u krivičnom predmetu protiv okrivljenog K.J. iz P. zbog krivičnog djela neovlašćen pristup vojnom objektu iz čl. 472. KZ, odlučujući po optužnom predlogu ODT Podgorica Kt. br. 1202/07 od 28.05.2008. godine, koji je na glavnom pretresu zastupao zamjenik ODT Podgorica Medojević Ivan, nakon održanog usmenog, glavnog i javnog pretresa dana 02.02.2009. godine, u prisustvu zastupnika optužbe i okrivljenog istog dana je izrekao, i u prisustvu okrivljenog javno objavio

P R E S U D U
Okrivljeni:

K.J., od oca D. i majke R. rođene P., rođen .... godine u P., gdje i živi G. bb, nezaposlen, srednjeg imovnog stanja, Crnogorski državljanin, neoženjen, protiv koga se ne vodi drugi krivični postupak, osuđivan presudom Osnovnog suda u Podgorici K.br.06/464 od 30.06.2007. godine zbog krivičnog djela iz čl. 339-st.3 u vezi st.i KZ CG 30 dana zatvora , uslovno na i(jednu) godinu,
KRIV JE
Zato što je:

Dana 03.05.2007. godine, neovlašćeno ušao u vojni objekat-vojni aerodrom Golubovci, iako je znao da je to zabranjeno, gdje je zatečen od strane vojnika Vojske Grne Gore
- čime je izvršio krivično djelo novlašćen pristup vojnom objektu iz čl. 472.KZ CG
pa mu sud primjenom citiranog zakonskog propisa te čl. 3,4,5,13,15,32,52,53 i 54 KZCG, te čl. 199,202 i 364 Zakonika o krivičnom postupku Crne Gore izriče
USLOVNU OSUDU

Kojom mu predhodno utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ukoliko okrivljeni u roku 1 (jedne) godine,po pravosnažnosti presude ne izvrši novo krivično djelo.

Dužan je okrivljeni da ovom sudu na ime troškova-paušala uplati novčani iznos od 20,00 eura u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom ODT Podgorica Kt.br.1202/07 od 28.05.2008. godine, okrivljenom K.J. iz Podgorice, stavljeno je na teret izvršenje krivičnog djela neovlašćen pristup vojnom objektu iz čl. 472. KZ.

U završnoj riječi zastupnik optužbe je ostao pri podnijetom optužnom predlogu i predložio je sudu da okrivljenog oglasi krivim i osudi po zakonu.

U odbrani na glavnom pretresu okrivljeni K.J. je naveo da ostaje pri navodima iz svoje odbrane u predhodnom postupku. Pojasnio je da je dana 03.05.2007. godine negdje oko 19,00 časova, izveo svoje lovačke kerove da ih obučava za lov a u blizini Nikolj crkve. Dio livada pokriva vojni aerodrom koji je djelimično ograđen žicom. Naveo je njegova dva kera ušla u ograđen prostor na mjestu gdje je iskidana žica, a zatim je on ušao u taj prostor da bi kerove izveo vani. Dok je dozivao kerove, prišlo mu je vojno lice koje ga je privelo u kasarnu Golubovci.

U završnoj riječi okrivljeni je naveo da je pogriješio.

Sud je na glavnom pretresu proveo sledeće dokaze: pročitao je službenu zabilješku čete Vojne Policije Ku.br.35-2/07 od 03.05.2007. godine, pročitao je službenu zabilješku čete Vojne Policije Ku.br.35/07 od 03.05.2007. godine i i pročitao je izvod iz KE za okrivljenog izdat od Uprave Policije PJ Podgorica broj: 11-245/08-12550/1-2418 od 25.07.2008. godine.

Ocjenom odbrane okrivljenog a provedenim dokazima na glavnom pretresu, kako pojedinačno tako i u međusobnoj povezanosti, sud je našao da je okrivljeni izvršio krivično djelo stavljeno mu na teret, na način mjesto i vrijeme kako je to prestavljeno izrekom presude, pa je okrivljenog oglasio krivim i krivično pravno odgovornim.

Iz službene zabilješke čete Vojne Policije Ku.br.35-2/07 od 03.05.2007. godine se utvrđuje da je istog dana oko 19,00 h, SDVP Podgorica obavještena od strane dežurnog staiješine da je u prostorijama čuvarske službe na aerodromu "Golubovci" zadržano jedno lice koje je izvršilo neovlašćen pristup vojnom objektu. Izlaskom ovlašćenog službenog lica VP na lice mjesta i u razgovoru sa K.S. pripadnikom čuvarske službe na aerodromu Golubovci, isti je obavjestio ovlašćena lica,da je negdje oko i8,4oh prilikom njegovog obilaska kruga aerodroma "Golubovci" na oko 200 do 300 metara u unutrašnjosti kruga u blizini pošte za rulanje zatekao jedno lice sa dva lovačka psa. Tom prilikom lice je zaustavio i priveo u prostorije čuvarske službe.

Iz citiranog izvoda izvoda iz KE Uprave Policije za okrivljenog utvrđuje se da je isti osuđivan presudom Osnovnog suda u Podgorici K.br.06/464 od 30.06.2007. godine zbog krivičnog djela iz čl. 339.st.3 u vezi st.i KZ na kaznu zatvora od 30 dana uslovno na jednu godinu.

Okrivljeni K.J. iznoseći svoju odbranu priznaje izvršenje krivičnog djela, navodeći da je kritičnom prilikom obučavo lovačke kerove koji su u jednom trenutku ušli kroz provaljenu žicu na dio livade koji pokriva vojni arodrom, pa je i on ušao u navedeni prostor, kada je bio uhvaćen od strane pripadnika stražarske službe. Priznanje optuženog K.J.a sud je prihvatio i isto je potvrđeno službenim zabilješkama čete Vojne Policije Podgorica u čiju vjerodostojnost sud nije imao razloga da sumnja. Na osnovu priznanja okrivljenog koje je potvrđeno provedenimn dokazima kojima je sud poklonio punu vjeru,nepobitno je utvrđeno da je okrivljeni K.J., dana 03.05.2007. godine neovlašćeno ušao u vojni objekat-vojni aerodrom Golubovci, iako je znao da je to zabranjeno, gdje je zatečen od strane vojnika Vojske Crne Gore,kojim radnjama je ostvario sva bitna obilježja bića krivičnog djela neovlašćen pristup vojnom objektu iz čl. 472 KZ .

Cjeneći subjektivani odnos okrivljenog prema izvršenom krivičnom djelu, sud je našao da je okrivljeni postupajući kao naprijed bio svjestan da čini krivično djelo, pa je na to pristao čime se iscrpljuje oblik vinosti koji se definiše kao eventualni umišljaj, koji je sud utvrdio na osnovu samog priznanja okrivljenog , koje je potvrđeno svim provedenim dokazima na glavnom pretresu kojima je sud poklonio vjeru.

Prilikom izbora vraste i visine krivične sankcije, Sud je cjenio sve okolnosti iz čl.42 KZ CG, koje su od uticaja da kazna bude manja ili veća, pa je u odsustvu otežavajućih okolnosti van elemenata bića krivičnog djela(pritom raniju osuđivanost okrivljenog za krivično djelo ugrožavanje javnog saobraćaja sud nije cjenio kao otežavajuću,imajući u vidu da ranije izvršeno djelo nije iste vrste ) pa je kao olakšavajuće okolnosti na strani okrivljenog cjenio: stepen krivice, odnosno da je krivično djelo izvršio sa eventualnim umišljajem koji podrazumjeva manje izražen stepen svijesti i volje u izvršenju krivičnog djela, pobudu iz koje je djelo učinjeno, imajući u vidu da je utvrđena činjenica da je okrivljeni zaista vraćao lovačke kerove iz navedenog vojnog objekta, te mladost okrivljenog imajući u vidu činjenicu da je u vrijeme izvršenja krivičnog djela imao navršenih 23 godine života, pa je imajući u vidu navedene olakšavajuće okolnosti okrivljenom izrekao uslovnu osudu kojom mu je predhodno utvrdio kaznu zatvora od 30 dana istovremeno određujući da se navedena kazna neće izvršiti ukoliko okrivljeni u roku provjeravanja od jedne godine po pravosnažnosti presude ne izvrši novo krivično djelo. Sud je prilikom izricanja uslovne osude vodio računa o svrsi uslovne osude, posebno imajući u vidu ličnost okrivljenog K.J.a kao izvršioca predmetnog krivičnog djela, te stepen njegove krivice. Sud je uvjerenja da radi krivično pravne zaštite nije nužno da okrivljeni kaznu zatvora efektivno izdržava , već da će i samim upozorenjem uz prijetnju kaznom dovoljno uticati na okrivljenog da više ne vrši krivična djela, pa će se na taj način ostvariti i svrha uslovne osude iz čl. 52.st.2 KZ u okviru opšte svhe izricanja i propisivanja krivičnih sankcija iz čl. 4.st.2 KZCG.

Odluka o troškovima postupka-paušala, zasnovana je na odredbi čl. 202 ZKP-a, pa je sud obavezo okrivljenog da na ime paušala ovom sudu uplati novčani iznos od 20,00 eura, u roku od 15 dana po pravosnažnosti presude pod prijetnjom prinudnog izvršenja, a visinu
istog je odredio na osnovu imovnog stanja okrivljenog, dužine trajanja i složenosti krivičnog postupka.

Imajući u vidu navedeno, shodno citiranim zakonskim propisima, odlučeno je kao u izreci presude.

OSNOVNISUD UPODGORICI
Dana, 02.02.2009. godine.

SUDIJA
Duković Goran
DN-a:

- ODT-u Podgorica,
-Okrivljenom.

Postupljeno dana _______________2009. godine
Namještenik Suda_________________________