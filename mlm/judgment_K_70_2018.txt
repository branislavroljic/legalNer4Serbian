K.br.70/18
U IME CRNE GORE
Osnovni sud u Beranama, po sudiji pojedincu Dašić Draganu, uz učešće samostalne referentkinje Čukić Mirjane, kao zapisničarke, u krivičnom predmetu protiv okrivljenog B.....N.....e, iz Berana, zbog krivičnog djela zelenaštvo iz čl.252. st.2. Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.132/2018 od 19. aprila 2018. godine, nakon održanog glavnog i javnog pretresa u prisustvu zastupnice javne optužbe Državne tužiteljke u Osnovnom državnom tužilaštvu u Beranama Sujković Amre, branioca okrivljenog advokata Labudović Dušana, iz Berana i okrivljenog, a u odsustvu oštećenog B.....N.....a, iz Berana, donio je dana 04.10.2018. godine, a javno objavio dana 05.10.2018. godine:

P R E S U D U
Okrivljeni B.....N.....A, sa jedinstvenim matičnim brojem ......... od oca G.... i majke N...., rođene V.... rođen ............. godine u B........, sa prebivalištem u ulici „VIII Crnogorske“ – ..............pština B.........., državljanin Crne Gore, student, oženjen, otac jednog djeteta, pismen, sa završenom SSS, srednjeg imovnog stanja, osuđivan: presudom Osnovnog suda u B.......ama K.br.........., pravosnažnom od 08.04.2016. godine, po čl.151. st.1. KZ CG, na kaznu zatvora u trajanju od 3 /tri/ mjeseca.

OSLOBAĐA SE OD OPTUŽBE
Da je:

U ljeto 2016. godine, u Ul. “Mojsija Zečevića”, u B.......ama, sposoban da shvati značaj svog djela i upravlja svojim postupcima i svjestan zabranjenosti svog djela čije je izvršenje htio, iskorišćavanjem teškog imovnog stanja, teških prilika i nužde sa oštećenim B.....N.....em, na ime zajma u iznosu od 500,00 eura, ugovorio za sebe nesrazmjernu imovinsku korist – kamatu, svakomjesečno u iznosu od 100,00 eura, do vraćanja ukupnog iznosa glavnice, po kom osnovu je od istog primio novac u iznosu od 700,00 eura, na ime kamate i 500,00 eura na ime glavnice zajma, nakon čega je u decembru mjesecu 2017. godine zahtijevao od oštećenog i isplatu iznosa od 2.000,00 eura, na ime ugovorene kamate za period od prestanka isplate ugovorene mjesečne kamate pa do vraćanja ukupnog iznosa datog zajma.

- čime bi učinio krivično djelo zelenaštvo iz čl.252. st.2. Krivičnog Zakonika Crne Gore /KZ CG/.

- pošto nije dokazano da je učinio krivično djelo za koje je optužen, shodno čl.373. st.1. tač.2. Zakonika o krivičnom postupku /ZKP-a/.

- troškovi krivičnog postupka padaju na teret posebnog razdjela budžeta za rad suda, dok će o troškovima branioca okrivljenog advokata Labudović Dušana, iz B.......a, sud odlučiti posebnim rješenjem, shodno čl.227. st.2. i čl.230. ZKP-a.

- imovinskopravnog zahtjeva za naknadu štete nije bilo.

O b r a z l o ž e nj e
Optužnim predlogom Osnovnog državnog tužilaštva u B.......ama Kt.br.132/2018 od 19. aprila 2018. godine, okrivljenom B.....N.....i, iz B.......a, stavljeno je na teret krivično djelo zelenaštvo iz čl.252. st.2. KZ CG.

Na glavnom pretresu održanom dana 04.10.2018. godine, zastupnica javne optužbe Državna tužiteljka u Osnovnom državnom tužilaštvu u B.......ama Sujković Amra, u završnoj riječi, ostala je pri podnesenom optužnom predlogu, navodeći da je izvedenim dokazima tokom postupka utvrđena odgovornost okrivljenog B.....N.....e za krivično djelo zelenaštvo iz čl.252. st.2. KZ CG, koje mu je stavljeno na teret. S toga, predložila je sudu da okrivljenog B.....N.....u za isto oglasi krivim i osudi na kaznu po Zakonu.

Oštećeni B.....N....., tokom postupka, nije se pridružio krivičnom gonjenju protiv okrivljenog B.....N.....e i nije postavio imovinskopravni zahtjev za naknadu štete.

Okrivljeni B.....N.....a, tokom postupka, negirao je da je učinio krivično djelo zelenaštvo iz čl.252. st.2. KZ CG, koje mu je stavljeno na teret. Naveo je da oštećenog B.....N.....a poznaje i da su nekoliko puta popili kafu zajedno. Isti je muzičar i svirao je po kafićima u kojima je on izlazio. Oštećeni B.....N..... mu se nikada nije obratio sa zahtjevom da mu da na zajam novac, a čuo je da u posljednje vrijeme ima problema sa suprugom u vezi sa kockarskim dugovima. Koliko se sjeća prije nekog vremena sreo se sa oštećenim B.....N.....em u centru grada, pozdravili su se, a nakon toga više se nijesu sretali. Istakao je da sa oštećenim B.....N.....em nikada nije pričao o novcu i da od istog nije tražio da mu dana 01.04.2018. godine donese 2.000,00 eura na ime kamate za zajam od 500,00 eura i nije mu jasno zbog čega ga isti pominje. Istakao je da već par godina koristi SIM karticu sa brojem 068/442-410. U završnoj riječi, u potpunosti je prihvatio završnu riječ svog branioca advokata Labudović Dušana i nije imao šta da doda.

Branilac okrivljenog B.....N.....e advokat Labudović Dušan, u završnoj riječi, naveo je da u konkretnom ni jednim dokazom izvedenim tokom postupka nijesu potvrđeni navodi optužbe da je njegov branjenik učinio krivično djelo zelenaštvo iz čl.252. st.2. KZ CG koje mu je stavljeno na teret. Da je iskazom oštećenog B.....N.....a potvrđena odbrana okrivljenog B.....N.....e da mu on nikada nije pozajmio novac, niti je to od njega oštećeni tražio. S toga, predložio je sudu da okrivljenog B.....N.....u oslobodi od optužbe jer nije dokazano da je učinio krivično djelo za koje je optužen. Tražio je troškove krivičnog postupka.

Radi pravilnog i zakonitog presuđenja predmetne krivične stvari sud je na glavnom pretresu u dokaznom postupku izveo sljedeće dokaze:

u svojstvu svjedoka saslušao oštećenog B.....N.....a; saslušao svjedoka B.....N.....a; izvršio uvid u fotodokumentaciju Uprave policije, CB B.......e, broj 03/1-16/18 od 04.04.2018. godine; pročitao nalaz i mišljenje vještaka za telekomunikacije el. ing. B.....N.....e od 24.05.2018. godine, dostavljen ovom sudu 25.05.2018. godine, sa listingom komunikacija; i pročitao izvještaj iz kaznene evidencije za okrivljenog B.....N.....u.

Nakon sprovedenog dokaznog postupka cijeneći navode optužbe, odbranu okrivljenog i izvedene pobrojane dokaze, u smislu čl.16. i čl.370. ZKP-a, dovodeći ih u vezu jedne sa drugim, sud je stao na stanovište da činjenice iz činjeničnog opisa izreke presude nijesu dokazane, pa je okrivljenog B.....N.....u za krivično djelo zelenaštvo iz čl.252. st.2. KZ CG, koje mu je optužnim predlogom Osnovnog državnog tužilaštva u B.......ama Kt.br.132/2018 od 19. aprila 2018. godine, stavljeno na teret, oslobodio od optužbe, pošto nije dokazano da je učinio krivično djelo za koje je optužen. Sud je, najprije, cijenio odbranu okrivljenog B.....N.....e, koji je negirao izvršenje predmetnog krivičnog djela, tvrdeći da nije tokom 2016. godine, iskorišćavanjem teškog imovnog stanja, teških prilika i nužde sa oštećenim B.....N.....em, na ime zajma u iznosu od 500,00 eura, ugovorio za sebe nesrazmjernu imovinsku korist – kamatu, svakomjesečno u iznosu od 100,00 eura, do vraćanja ukupnog iznosa glavnice, da nije po tom osnovu od istog primio novac u iznosu od 700,00 eura, na ime kamate i 500,00 eura na ime glavnice zajma, te i da nije u decembru mjesecu 2017. godine zahtijevao od oštećenog B.....N.....a isplatu iznosa od 2.000,00 eura, na ime ugovorene kamate za period od prestanka isplate ugovorene mjesečne kamate pa do vraćanja ukupnog iznosa datog zajma, ne sporeći pri tom, da oštećenog B.....N.....a poznaje i da su nekoliko puta popili kafu zajedno. Navedeno, u potpunosti, potvrđuje i oštećeni B.....N..... u svom iskazu datom pred sudom, kojim je jasno osporio svoje iskaze date pred Osnovnim državnim tužilaštvom u B.......ama, decidno tvrdeći da mu okrivljeni B.....N.....a nikada nije pozajmljivao „novac na kamatu“, već da je on iskoristio priliku i poznanstvo s njim, kao i da mu je poruke /po fotodokumentaciji Uprave policije, CB B.......e, broj 03/1-16/18 od 04.04.2018. godine/ slao iz razloga da bi se „opravdao“ pred izvjesnim licem iz Srbije, kome je bio dužan novac i čiji identitet nije želio da otkrije. S toga, sud je odbranu okrivljenog B.....N.....e prihvatio kao jasnu i nesumnjivu. Polazeći od pravila „in dubio pro reo“ - u sumnji u korist okrivljenog, koji znači da činjenice koje idu na štetu okrivljenog, ako ostanu sumnjive ili neutvrđene potpuno tokom postupka, sud mora uzeti da iste ne stoje, dok u slučaju kad činjenice koje idu u korist okrivljenog ostanu sumnjive ili nijesu potpuno dokazane, sud mora uzeti da one stoje. Dakle, činjenice koje idu na štetu okrivljenog moraju biti potpuno dokazane, a činjenice koje idu u korist okrivljenog uzimaju se za dokazane i onda kad u pogledu njihove dokazanosti postoji sumnja. U konkretnom, stoji da sudu nijesu pruženi jasni i neposredni dokazi koji bi jasno ukazivali na okrivljenog B.....N.....u kao na učinioca krivičnog djela stavljenog mu na teret, a sud presudu zasniva na nesumnjivim činjenicama i dokazima, a ne na pretpostavkama. S toga, u konkretnom nije dokazana krivica okrivljenog B.....N.....e i isti je oslobođen od optužbe za predmetno krivično djelo, na osnovu čl.373. st.1. tač.2. ZKP-a.

Iz iskaza oštećenog B.....N.....a, datih pred Osnovnim državnim tužilaštvom u B.......ama u predmetu Kt.br.132/2018 na zapisnicima od 18.04.2018. godine i od 26.04.2018. godine, vidi se da je prije par godina došao iz Leskovca u B.......e, kao muzičar, da se oženio i prije par mjeseci dobio sina. Prije, od prilike dvije godine, trebao mu je novac, a pošto je cuo da okrivljeni B.....N.....a, koga je samo jednom vidio prije toga, daje novac na kamatu, obratio mu se da mu treba 500,00 eura, s tim što se nisu dogovorili kada novac da mu vrati, ali jesu da mu svakog mjeseca dok ne vrati glavnicu isplaćuje iznos po 100,00 eura. Novac mu je bio potreban jer je morao da vrati neki dug od ranije. Okrivljenom B.....N.....i je nakon što mu je dao novac na zajam narednih 6 - 7 mjeseci davao po 100,00 eura i kada više nije imao novca jer nije dobro zarađivao, a okrivljeni B.....N.....a je otišao u zatvor, on je prestao da mu svakomjesečno daje iznos od 100,00 eura. Kada je okrivljeni B.....N.....a izašao iz zatvora, vidio se s njim i rekao mu da nema novca, pa su se dogovorili da mu on računa kamatu u iznosu od 100,00 eura mjesečno, sve dok mu ne vrati glavnicu u iznosu od 500,00 eura. U ljeto 2017. godine, imao je nešto ušteđevine kod Hipotekarne banke, pa je otišao na bankomat koji se nalazi na dnu glavne ulice, podigao 500,00 eura, pozvao okrivljenog B.....N.....u i novac mu dao na ruke, u kafe baru na glavnoj ulici. Tom prilikom niko nije bio prisutan, kao ni kada je okrivljeni B.....N.....a dao novac na kamatu, niti su o tome zaključili bilo kakav ugovor. Okrivljeni B.....N.....a ga je negdje pred 2018. godinu pozvao da se s njim provoza i rekao mu da mu je dužan glavnicu i kamatu u ukupnom iznosu od 2.000,00 eura. Kako je slabo radio i nije mogao da zaradi za život i stan, nije mogao okrivljenog B.....N.....u da isplati. Dana 01.04.2018. godine, okrivljeni B.....N.....a je putem viber poruka tražio da se vide ili da će u protivnom doći kod njega u stan, pa je on pristao i izašao s njim, kada mu je on rekao da ima 48 sati rok da mu preda novac u iznosu od 2.000,00 eura, te da će ga u suprotnom u stanu izbiti, uzeti mu klavijature i sve drugo. Uplašio se za svoj život i slučaj prijavio policiji. Istakao je da je u februaru mjesecu 2018. godine kupio i da od tada koristi SIM karticu sa brojem 069/867-487 i da je na taj broj dobijao poruke od okrivljenog B.....N.....e preko vibera. U toku 2016. i 2017. godine koristio je SIM karticu sa brojem 068/258-728, sa kog broja je par puta pozvao okrivljenog B.....N.....u na broj 068/442-410, kao i on njega.

Oštećeni B.....N....., u svojoj izjavi datoj pred sudom, istakao je da okrivljenog B.....N.....u poznaje dvije i po godine, da se ne druže konstantno, ali da su nekada pili piće zajedno. Istog je prijavio policiji bez razloga i osnova da mu je davao novac na kamatu, a to je uradio zbog nekih svojih problema i potrebe da se opravda pred nekim licem iz Srbije, čije ime ne želi da kaže. Istakao je da mu okrivljeni B.....N.....a nikada nije davao novac na kamatu, već da je samo iskoristio priliku i poznanstvo s njim, a da je poruke slao da bi se opravdao pred tim licem iz Srbije, kome je dugovao veliku sumu novca. Nije imao novac da vrati tom licu i htio je da se izvuče kao da duguje novac okrivljenom B.....N.....i. Istakao je da je ova njegova izjava tačna i da mu je žao što je ovo uradio okrivljenom B.....N.....i, koji na bilo koji način nije na njega izvršio pritisak u vezi svjedočenja. Naveo je i da je dolazio u tužilaštvo da povuče prijavu, ali da tada nije saopštio da je prethodno dao lažnu izjavu, jer je smatrao da prijava može da se povuče i da to nije ništa strašno.

Iz iskaza svjedoka B.....N.....a, vodi se da radi kao inspektor privrednog kriminaliteta – Sektor za sjever MUP-a Crne Gore, da je u konkretnom predmetu postupao i da je na osnovu operativnih saznanja da izvjesni građanin koji nije sa teritorije Crne Gore, već iz Srbije, ima priblem sa nekim licem iz B.......a, stupio je u kontakt sa oštećenim B.....N.....em. Isti mu je kazao da ima problema sa okrivljenim B.....N.....om koji mu je pozajmio negdje u toku 2016. godine iznos od 500,00 eura, a da mu na ime kamate daje svakomjesečno iznos od 100,00 eura, tako da je taj iznos narastao do 2.000,00 eura. O tome je obavijestio tužioca, a sa oštećenim B.....N.....em je kontaktirao nekoliko puta i upozorio ga prilikom davanja izjave na važnost iste, dao mu primjerak izjave i naglasio mu šta je potpisao, a ovaj je priznao da je spreman da svoje tvrdnje ponovi pred državnim organima Crne Gore.

Uvidom u fotodokumentaciju Uprave policije CB B.......e, broj 03/1-16/18 od 04.04.2018. godine i nalaz i mišljenje vještaka za telekomunikacije el. ing. B.....N.....e od 24.05.2018. godine, dostavljen ovom sudu 25.05.2018. godine, sa listingom komunikacija, vidi se da je vlasnik brojeva 069/867-487 i 068/258-728 oštećeni B.....N....., a da je vlasnik broja 068/442-410 okrivljeni B.....N.....a. Da je između bojeva 068/258-728 i 068/442-410 i brojeva 069/867-487 i 068/258-728 bilo međusobne komunikacije, dok komunikacije između 069/867-487 i 069/442-410 nije bilo. Međusobnih komunikacije između brojeva 068/258-728 i 068/442-410 u 2016. godini bilo je 81, u 2017. godini 70, a u 2018. godini 10, dok je međusobnih komunikacija između brojeva 068/258-728 i 069/867-487 u 2018. godini bilo 35.

Sud je, najprije, cijenio iskaze oštećenog B.....N.....a date pred Osnovnim državnim tužilaštvom u B.......ama – u kojima isti tvrdi da je u ljeto 2016. godine, od okrivljenog B.....N.....e uzeo zajam u iznosu od 500,00 eura, te i da su tom prilikom ugovorili da mu svakomjesečno plaća iznos od 100,00 eura, do vraćanja ukupnog iznosa glavnice; da je po tom osnovu okrivljenom B.....N.....i isplatio novac u iznosu od 700,00 eura, na ime kamate i 500,00 eura na ime glavnice zajma; kao i da je u decembru mjesecu 2017. godine okrivljeni B.....N.....a od njega zahtijevao i isplatu iznosa od 2.000,00 eura, na ime ugovorene kamate za period od prestanka isplate ugovorene mjesečne kamate pa do vraćanja ukupnog iznosa datog zajma, a zbog čega ga je isti prijavio. Na osnovu gore navedenog, jasno proizilazi da se na navedenim tvrdnjama u konkretnom zasniva optužba, iskaz svjedoka B.....N.....a koji je kao inspektor privrednog kriminaliteta u konkretnom predmetu postupao, te i poruke po fotodokumentaciji Uprave policije, CB B.......e, broj 03/1-16/18 od 04.04.2018. godine. Međutim, navedene činjenjice oštećeni B.....N..... osporio je u svom iskazu datom pred sudom. Naime, isti pred sudom decidno tvrdi da mu okrivljeni B.....N.....a nikada nije davao „novac na kamatu“, već da je on iskoristio priliku i poznanstvo s njim i slao mu poruke da bi se „opravdao“ pred izvjesnim licem iz Srbije, kome je dugovao veliku sumu novca, a čiji identitet nije želio da otkrije, jasno tvrdeći da je ova njegova izjava tačna i da mu je žao što je ovo uradio okrivljenom B.....N.....i, koji na bilo koji način nije na njega izvršio pritisak u vezi svjedočenja. Za istaći je i to da oštećeni B.....N..... nije sporio da se sa okrivljenim B.....N.....om poznaje i da ponekad popiju piće zajedno, što potvrđuje i okrivljeni u svojoj odbrani, a što svakako opravdava njihove međusobne kontakte koji jasno proizilaze iz nalaza i mišljenja vještaka za telekomunikacije el. ing. od 24.05.2018. godine.

Ni jedan dokaz izveden u toku krivičnog postupka nije mogao potvrditi tezu optužbe da je okrivljeni B.....N.....a učinio krivično djelo zelenaštvo iz čl.252. st.2. KZ CG, koje mu je optužnim predlogom Osnovnog državnog tužilaštva u B.......ama B.......ama Kt.br.132/2018 od 19. aprila 2018. godine, stavljeno na teret - da je u ljeto 2016. godine, u ulici “Mojsija Zečevića”, u B.......ama, sposoban da shvati značaj svog djela i upravlja svojim postupcima i svjestan zabranjenosti svog djela čije je izvršenje htio, iskorišćavanjem teškog imovnog stanja, teških prilika i nužde sa oštećenim B.....N.....em, na ime zajma u iznosu od 500,00 eura, ugovorio za sebe nesrazmjernu imovinsku korist – kamatu, svakomjesečno u iznosu od 100,00 eura, do vraćanja ukupnog iznosa glavnice, po kom osnovu je od istog primio novac u iznosu od 700,00 eura, na ime kamate i 500,00 eura na ime glavnice zajma, nakon čega je u decembru mjesecu 2017. godine zahtijevao od oštećenog i isplatu iznosa od 2.000,00 eura, na ime ugovorene kamate za period od prestanka isplate ugovorene mjesečne kamate pa do vraćanja ukupnog iznosa datog zajma. U konkretnom, navodi optužbe, u potpunosti, zasnovani su na iskazima oštećenog B.....N.....a datim pred Osnovnim državnim tužilaštvom u B.......ama, a koji su u potpunosti opovrgnuti od strane istog pred sudom. Naime, oštećeni B.....N..... decidno je istakao da je u konkretnom samo „iskoristio“ poznanstvo sa okrivljenim B.....N.....om tvrdeći da mu je on dao „novac na kamatu“ i da mu je slao poruke, u namjeri da se „opravda“ pred izvjesnim licem iz Srbije, kome je dugovao veliku sumu novca, a čiji identitet nije želio da otkrije. Pa, imajući u vidu da je navode optužbe okrivljeni B.....N.....a u potpunosti osporio, jasno u svojoj odbrani tvrdeći da nije učinio predmetno krivično djelo, da je oštećeni B.....N..... osporio sopstvene ranije date iskaze na kojima se optužba zasniva, iskaz svjedoka B.....N.....a i poruke po fotodokumentaciji Uprave policije, CB B.......e, broj 03/1-16/18 od 04.04.2018. godine, te da ne postoji ni jedan drugi dokaz koji bi ukazivao na okrivljenog kao na učinioca predmetnog krivičnog djela, sud je istog oslobodio od optužbe. Naime, predmetno krivično djelo postoji kad neko davanjem novca ili drugih potrošnih stvari na zajam nekom licu, primi ili ugovori za sebe ili drugoga nesrazmjernu imovinsku korist iskorištavajući teško imovno stanje, teške prilike, nuždu, lakomislenost i nedovoljnu sposobnost za rasuđivanje oštećenog. Dakle, radnja krivičnog djela je primanje ili ugovaranje nesrazmjerne imovinske koristi. U konkretnom nije dokazano da je radnja predmetnog krivičnog djela od strane okrivljenog B.....N.....e uopšte preduzeta. Nije dokazano ni prisustvo umišljaja koji je nužan za postojanje ovog krivičnog djela kao svijest kod okrivljenog da se za davanje novca prima ili ugovara nesrazmjerna imovinska korist i da se to čini korišćenjem teškog imovnog stanja, teških prilika, nužde, lakomislenosti i nedovoljne sposobnosti za rasuđivanje oštećenog. Pa, na osnovu dokaza izvedenih tokom postupka jasno proizilazi da se u radnjama okrivljenog B.....N.....e nijesu stekli elementi krivičnog djela za koje se tereti. Kod svega izloženog, a u sumnji o postojanju činjenica koje čine obilježje krivičnog djela zelenaštvo iz čl.252. st.2. KZ CG, sud je primijenio odredbu čl.3. st.3. ZKP-a, rješavajući ovu krivičnopravnu stvar na način koji je povoljniji za okrivljenog, pa je istog shodno čl.373. st.1. tač.2. ZKP-a oslobodio od optužbe, jer nije dokazano da je učinio krivično djelo za koje se tereti. U prilog prednjeg zaključka suda stoji pretpostavka nevinosti, formulisana u čl.6. st.2. Evropske konvencije o ljudskim pravima, po kojoj ako nakon cjelokupnog dokaznog postupka koji je zakonito sproveden, preostane samo sumnja u prilog postojanja krivice okrivljenog, mora se primijeniti rezonovanje po pravilu in dubio pro reo, odnosno smatraće se da pretpostavka nevinosti nije oborena.

Troškovi krivičnog postupka padaju na teret posebnog razdjela budžeta za rad suda, dok će o troškovima branioca okrivljenog advokata Labudović Dušana, iz B.......a, sud odlučiti posebnim rješenjem, shodno čl.227. st.2. i čl.230. ZKP-a.

Imovinskopravnog zahtjeva za naknadu štete nije bilo.

S iznijetih razloga odlučeno je kao u izreci presude.

OSNOVNI SUD U BERANAMA

Dana, 05.10.2018. godine.

Zapisničarka S U D I J A
Čukić Mirjana DAŠIĆ DRAGAN
PRAVNA POUKA:

Protiv ove presude može se izjaviti žalba Višem sudu u Bijelom Polju, u roku od 8 /osam/ dana od dana prijema pismenog otpravka, preko ovog suda u dva primjerka.