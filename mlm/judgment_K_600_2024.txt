K. br. 600/24
U IME CRNE GORE
Osnovni sud u Podgorici, sudija Ilija Radulović, uz učešće zapisničarke Nataše Paunović, u krivičnom postupku protiv okrivljenog Y. S., zbog krivičnog djela iskorišćavanje djece za pornografiju iz čl. 211 st. 3 u vezi st. 2 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 11.11.2024. godine, donio je
P R E S U D U
Okrivljeni:

Y. S., od oca A. i majke I., rođene Z., rođen 08.06.1984. godine u S. O., Ruska Federacija, sa prebivalištem u Podgorici, Ul. V. T. br. x, ruski državljanin, neoženjen, zaposlen u firmi "E. S.", srednjeg imovnog stanja, neosuđivan, u pritvoru po rješenju sudije za istragu Osnovnog suda u Podgorici Kri br. 643/24 od 29.08.2024 godine, koji se računa od 27.08.2024. godine u 09.30 časova, kao dana i časa lišenja slobode, protiv kojeg se ne vodi neki drugi krivični postupak,
Kriv je

Što je:

Dana 20.05.2024. godine, te u julu i avgustu 2024. godine u Podgorici, svjestan svog djela čije je izvršenje htio, znajući da je isto zabranjeno, pribavljao za sebe i posjedovao audiovizuelne predmete pornografske sadržine - dječija pornografija, na način što je na svom ličnom uređaju marke "MSI-stealth" serijskog broja K1803N0074406 preko IP adrese 85.94.107.23, putem softverskog programa za razmjenu podataka - u Torrent, preuzimao snimke pornografske sadržine - video materijal i fotografije koji vizuelno prikazuje dijete koje se bavi stvarnim i simuliranim seksualno eksplicitnim ponašanjem, te posjedovao datoteke - video snimke i fotografije dječije pornografije i čuvao ih i skladištio na računaru i eksternom hard disku marke "Orico", crne boje, u obliku kasete, kapaciteta 1TB i to 315 video snimaka i 4426 fotografija, što je sve pronađeno prilikom pretresa njegovih uređaja,
- čime je izvršio krivično djelo iskorišćavanje djece za pornografiju iz čl. 211 st. 3 u vezi st. 2 Krivičnog zakonika Crne Gore.

Pa ga sud na osnovu čl. 3, čl. 4 st. 2, čl. 5, čl. 13 st.1, čl. 14, čl. 15, čl. 32, čl. 36, čl. 42 st. 1. čl. 45 st. 1 tač. 3, čl. 46 st. 1 tač. 3 i čl. 51 Krivičnog zakonika Crne Gore, te čl. 226, čl. 229, čl. 301 i čl. 374 Zakonika o krivičnom postupku
O S U Đ U J E
Na kaznu zatvora u trajanju od 2 (dvije) godine i 6 (šest) mjeseci, u koju mu se uračunava vrijeme provedeno u pritvoru od 27.08.2024. godine u 09.30 časova, pa nadalje.

Na osnovu čl. 75 st. 1 i čl. 211 st.6 Krivičnog zakonika Crne Gore, prema okrivljenom se izriče:

MJERA BEZBJEDNOSTI
ODUZIMANjE PREDMETA
Oduzima se od okrivljenog laptop računar marke "MSI-stealth", serijskog broja K1803N0074406 i eksterni hard disk marke "ORICO", crne boje u obliku kasete, kapaciteta 1TB, koji predmeti su upotrijebljeni prilikom izvršenja krivičnog djela.

Oduzeti predmeti će se po pravosnažnosti presude uništiti.

Obavezuje se okrivljeni da na ime troškova sudskog paušala plati iznos od 30,00 €, a sve u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Okrivljenom Y. S.u je optužnicom Osnovnog državnog tužilaštva u Podgorici Kt. br. 1300/24 od 10.09.2024. godine, stavljeno na teret izvršenje krivičnog djela iskorišćavanje djece za pornografiju iz čl. 211 st. 3 u vezi st. 2 Krivičnog zakonika Crne Gore.

Nakon podnošenja optužnice sudu, državni tužilac, okrivljeni i njegov branilac su dana 30.10.2024. godine zaključili sporazum o priznanju krivice, koji su istog dana dostavili sudu zajedno sa zapisnikom o pregovaranju i zapisnikom o priznanju krivice.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državni tužilac pružio dovoljno dokaza o krivici okrivljenog, tj. da je okrivljeni Y. S. u vrijeme, mjesto i na način kako je to opisano u izreci ove presude izvršio krivično djelo iskorišćavanje djece za pornografiju iz čl. 211 st. 3 u vezi st. 2 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o kazni iz sporazuma o priznanju krivice, zaključenog između stranaka i branioca, ovaj sud je cijenio da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi kažnjavanja, imajući pritom u vidu olakšavajuće okolnosti koje su utvrđene na strani okrivljenog, a koje je cijenio državni tužilac prilikom pregovaranja o visini kazne i to njegovo držanje poslije učinjenog krivičnog djela izraženo kroz prihvatanje odgovornosti i priznanje krivice, kao i činjenicu da je izrazio spremnost da sarađuje sa državnim organima i pomogne efikasnom sprovođenju krivičnog postupka, te činjenicu da se radi o ranije neosuđivanom licu. Kako u konkretnom nije bilo otežavajućih okolnosti, to se naprijed navedene mnogobrojne olakšavajuče okolnosti utvrđene na strani okrivljenog mogu opravdano cijeniti kao naročito olakšavajuće i koje opravdavaju ublažavanje kazne ispod zakonskog minimuma, pa je u odnosu na istog, a primjenom odredbi o oblažavanju kazne iz čl. 45 st. 1 tač. 3, čl. 46 st. 1 tač. 3 Krivičnog zakonika Crne Gore, sud izrekao kaznu zatvora u trajanju od 2 godine i 6 mjeseci.

Shodno čl. 51 st. 1 Krivičnog zakonika Crne Gore okrivljenom će se u kaznu zatvora uračunati vrijeme provedeno u pritvoru, počev od dana 27.08.2024. godine u 09.30 časova, pa nadalje, a kako je bliže navedeno u izreci presude.

Članom 75 st. 1 Krivičnog zakonika Crne Gore propisano je da se predmeti koji su upotrebljeni ili su bili namijenjeni za izvršenje krivičnog djela ili koji su nastali izvršenjem krivičnog djela mogu oduzeti, ako su svojina učinioca. Kako su se stranke sporazumjele u čl. 4 Sporazuma o priznaju krivice da se okrivljenom primjenom navedenog člana Krivičnog zakonika izrekne mjera bezbjednosti oduzimanje predmeta, to je sud odlučio kao u izreci presude i od okrivljenog oduzeo laptop računar marke "MSI-stealth", serijskog broja K1803N0074406 i eksterni hard disk marke "ORICO", crne boje u obliku kasete, kapaciteta 1TB, koji predmeti su upotrijebljeni prilikom izvršenja krivičnog djela.

Okrivljeni je shodno čl. 226 i čl. 229 Zakonika o krivičnom postupku obavezan da plati troškove krivičnog postupka u iznosu od 30,00 €, koji se odnose na ime sudskog paušala, a koji iznos je određen prema trajanju i složenosti postupka i imovnom stanju okrivljenog, kao i da plati troškove koji se odnose na nagradu branioca postavljenog po službenoj dužnosti, a o čijoj visini će sud odlučiti posebnim rješenjem, shodno čl. 227 st. 2 Zakonika o krivičnom postupku.

Iz navedenih razloga, shodno čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 11.11.2024. godine
ZAPISNIČARKA S U D I J A
Nataša Paunović, s.r. Ilija Radulović, s.r.

PRAVNA POUKA: Protiv ove presude dozvoljena je žalba Višem sudu u Podgorici, a preko ovog suda, u roku od 15 dana od dana prijema iste, samo u slučaju kad presuda nije u skladu sa zaključenim sporazumom.

Z.T.O. Nataša Paunović