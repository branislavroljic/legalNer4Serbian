K. br. 790/21
U IME CRNE GORE
Osnovni sud u Podgorici, sudija Goran Đuković, uz učešće zapisničarke Sanje Radević, u krivičnom postupku protiv okrivljenog Marka Popovića, zbog krivičnog djela teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 13.01.2022. godine, donio je
P R E S U D U
Okrivljeni: Marko Popović, JMB 1106001211028, od oca Žarka i majke Milijane, rođene Janičić, rođen 11.06.2001. godine u Podgorici, sa prebivalištem u Podgorici - Stanjevića rupa, Ulica 2 br. 23 - Piperi, državljanin Crne Gore, razumije crnogorski jezik, koji je i njegov jezik, serviser medicinske opreme, neoženjen, nema djecu, pismen, završio srednju školu, srednjeg imovnog stanja, neosuđivan, protiv kojeg se ne vodi postupak za drugo krivično djelo, lišen slobode u periodu od 26.07.2021. godine u 05:30 časova do 26.07.2021. godine u 18:40 časova.

Kriv je

Što je:

Dana 26. jula 2021. godine, oko 01,30 časova, na magistralnom putu Podgorica Danilovgrad, u mjestu Vranjske njive, Glavni grad Podgorica, ne pridržavajući se saobraćajnog propisa iz člana 36 stav 1 Zakona o bezbjednosti saobraćaja na putevima, tako ugrozio saobraćaj da je doveo u opasnost život i tijelo ljudi, na način što je upravljao putničkim vozilom marke "BMW" registarskih oznaka BP BJ 796, desnom kolovoznom trakom iz pravca Podgorice u pravcu Danilovgrada, brzinom od oko 103,00 km/h u zoni ograničenja brzine od 60,00 km/h, usljed kojeg propusta je, dolaskom na kritično mjesto, a nakon što je izašao iz krivine, izgubio kontrolu nad vozilom i prešao u lijevu saobraćajnu traku, u trenutku kada je iz suprotnog smjera nailazio vozilom marke "Volkswagen Golf" registarskih oznaka DG AS 668, kojim je uprabljao oštećeni Obrad Đilas, kada je prednjim lijevim dijelom vozila udario u prednji lijevi dio vozila "Volkswagen Golf" registarskih oznaka DG AS 668, kojim je upravljao oštećeni Obrad Đilas, kada je prednjim lijevim dijelom vozila udario u prednji lijevi dio vozila "Volkswagen Golf", nakon čega mu se vozilo zarotiralo, a zatim nastavilo nekontrolisano da se kreće kolovozom u pravcu Danilovgrada i udarilo u brdo sa lijeve strane, posmatrano iz njegovog smjera kretanja, gdje se zaustavilo, kojom prilikom je oštećeni Miloš Popović saputnik u vozilu okrivljenog zadobio laku tjelesnu povredu u vidu rane prskotine desnog tjemenog predjela dužine oko 2 cm i širine oko 2 mm, oštećeni Obren Đilas tešku tjelesnu povredu u vidu iščašenja desnog ručnog zglobom sa naprsnućem touglaste i prelomom polumjesečaste kosti desne šake, iščašenje sa otokom i krvnim podlivom desnog skočnog zgloba, krvnog podliva desnog lakta prečnika oko 5 cm, krvnog podliva unutrašnje strane donjeg dijela desne natkoljenice prečnika oko 4 cm, višestrukih oguljotina lijeve ruke dužine oko 6 cm, oguljotina unutrašnje strane desnog koljena, promjera oko 10x3cm i oštećena Ana Smolović, saputnik u vozilu "Volkswagen Golf", osobito tešku tjelesnu povredu u vidu rascjepa slezine sa posljedičnim krvarenjem u trbušnu duplju, krvarenja unutar lobanjske duplje u komorama velikog mozga, preloma nosnih kosiju sa ponakom koštanih odlomaka, pri čemu je okrivljeni u odnosu na težu posljedicu - tešku tjelesnu povredu kod oštećenog Obrena Đilasa i osobito tešku tjelesnu povredu oštećene Ane Smolović, postupao sa svjesnim nehatom, odnosno, znao je da njegovim radnjama može da nastupi takva posljedica, ali je olako držao da do toga neće doći ili da će to moći spriječiti,
- čime je učinio krivično djelo teško djelo protiv bezbjednosti javnog saobaćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.

Pa sud okrivljenom zbog navedenog krivičnog djela primjenom čl. 4 st. 2, čl. 42 st. 1, čl. 51 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229, čl. 239, čl. 303 i čl. 374 Zakonika o krivičnom postupku izriče
USLOVNU OSUDU

Kojom mu utvrđuje kaznu zatvora u trajanju od 8 (osam) mjeseci, u koju se uračunava vrijeme za koje je bio lišen slobode u periodu od 26.07.2021. godine u 05:30 časova do 26.07.2021. godine u 18:40 časova. godine u 13:00 časova do 10.02.2020. godine u 09:30 časova i istovremeno određuje da se ona neće izvršiti, ako okrivljeni u roku od 2 (dvije) godine po pravosnažnosti presude ne učini novo krivično djelo.

Na osnovu čl. 74 Krivičnog zakonika Crne Gore prema okrivljenom se izriče:

MJERA BEZBIJEDNOSTI
ZABRANA UPRAVLJANjA MOTORNIM VOZILOM
Okrivljenom Marku Popoviću se zabranjuje upravljanje motornim vozilima kategorije B u trajanju od tri mjeseca, računajući od dana pravosnažnosti presude.

Obavezuje se okrivljeni da plati na ime troškova krivičnog postupka iznos od 244,50 €, u roku od 15 dana po pravosnažnosti presude, pod prijetnjom izvršenja.

Oštećeni Obren Đilas i Ana Smolović se upućuju da imovinskopravni zahtjev mogu ostvarivati u parničnom postupku.

O b r a z l o ž e nj e
Okrivljenom Marku Popoviću je optužnim predlogom Osnovnog državnog tužilaštva Podgorica Kt. br. 1136/21 od 19.11.2021. godine stavljeno na teret krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegov branilac su zaključili sporazum o priznanju krivice dana 12.01.2022. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupila tužiteljka, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog, te da je okrivljeni Marko Popović u vrijeme, mjestu i na način opisan u izreci ove presude učinio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o krivičnoj sankciji iz sporazuma o priznanju krivice, ovaj sud je našao da je predlog stranaka u vezi sa krivičnom sankcijom prihvatljiv, jer je isti u skladu sa interesima pravičnosti, a krivična sankcija odgovara svrsi izricanja uslovne osude u okviru opšte svrhe propisivanja i izricanja krivičnih sankcija. Sud je pritom imao u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o vrsti i visini krivične sankcije, i to njegov raniji život i s tim u vezi raniju neosuđivanost, kao i njegovo držanje nakon učinjenog krivičnog djela izraženo kroz potpuno i jasno priznanje koje je doprinijelo efikasnijem okončanju krivičnog postupka te iskreno kajanje, dok otežavajućih okolnosti nije bilo.

Sud je okrivljenom shodno čl. 74 Krivičnog zakonika Crne Gore, izrekao mjeru bezbjednosti zabrane upravljanja motornim vozilima kategorije B, shodno sporazumu stranaka i branioca, na način kako je to predstavljeno izrekom presude. Po ocijeni suda, izricanje navedene mjere će uticati da se otkloni opasnost koja postoji na strani okrivljenog i da on uvidi koliko je njegovo ponašanje u saobraćaju bilo rizično i koliko je ugrožavalo javni saobraćaj i dovodilo u opasnost živote i tijela drugih lica, te da će se na taj način otkloniti uslovi koji mogu biti od uticaja da okrivljeni ubuduće vrši krivična djela. Na taj način će se sa uspjehom ostvariti svrha mjera bezbjednosti iz čl. 66 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.

Takođe, shodno čl. 239 st. 2 Zakonika o krivičnom postupku, oštećeni Obren Đilas i Ana Smolović su upućeni da imovinskopravni zahtjev mogu ostvarivati u parničnom postupku.

Okrivljeni je shodno čl. 226 i čl. 229 Zakonika o krivičnom postupku obavezan da plati troškove krivičnog postupka u iznosu od 244,50 €, koji se odnose na ime saobraćajnog vještačenja u iznosu od 115,50 €, medicinskog vještačenja u iznosu od 99,00 eura i iznos od 30,00 eura na ime paušalnih troškova, koji je određen prema trajanju i složenosti postupka i imovnom stanju okrivljenog.

Iz navedenih razloga, shodno čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 13.01.2022. godine
S U D I J A
Goran Đuković, s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Sanja Radević