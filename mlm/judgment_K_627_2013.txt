K.br. 627/13
U IME CRNE GORE
OSNOVNI SUD U PODGORICI, po sudiji Željki Jovović, uz učešće Danijele Rajković, kao zapisničara, u krivičnom predmetu protiv okrivljenog Đ.V., iz Podgorice, zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika, rješavajući po optužnom predlogu ODT-a Podgorica Kt. br. 655/13 od 28. 06. 2013. godine, nakon glavnog i javnog pretresa, održanog dana 11. 10. 2013. godine u prisustvu zastupnika ODT-a Jaganjac Julije i okrivljenog, donio je i istog dana javno objavio

PRESUDU

Okrivljeni
Đ.V., od oca V. i majke M., rođene M., rođen 18. 02. 19xx. godine, u Podgorici, sa prebivalištem u mjestu rođenja Dajbabe b.b., državljanin Crne Gore, nezaposlen, neoženjen, otac dvoje djece, završio osnovnu školu, lošeg imovnog stanja, neosuđivan,
Kriv je

Što je:

Dana, 21. 01. 2013. godine u Podgorici, u mjestu Dajbabe, svjestan svog djela čije izvršenje je htio i zanajući da je njegovo djelo zabranjeno, skinuo službeni znak - distributivnu plombu, koju je ovlašćeno službeno lice ''Elektrodistribucije'', postavio radi osiguranja ispravnosti i tačnosti mjerenja utrošene električne energije, na način što je sa brojila marke '' Iskara'' br. 8209069 skinuo distributivnu plombu PG 024157, u čemu je otkriven prilikom kontrole mjernog mjesta od strane radnika ''Elektrodistribucije'' dana 25. 01. 2013. godine,
-čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika, i čl. 226, 229, 374 Zakona o krivičnom postupku izriče
USLOVNU OSUDU

Kojom mu prethodno utvrđuje kaznu zatvore u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti ne izvrši novo krivično djelo.

Obavezuje se okrivljeni da plati na ime troškova krivičnog postupka iznos od 30, 00 €, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom Osnovnog državnog tužioca Podogrica Kt. br. 655/13 od 28 06. 2013. godine, stavljeno je na teret okrivljenom Đ.V., izvršenje krivičnog djela skidanje i povreda službenog pečata i znaka iz čl. 381 st. 1 Krivičnog zakonika, pa je zastupnik optužnog predloga Jaganjac Julija, zastupajući optužni akt na glavnom pretresu ostala pri istom, i predložila sudu da okrivljenog oglasi krivim i kazni po zakonu.

Okrivljeni Đ.V. je u svojoj odbrani u prethodnom postupku i na glavnom pretresu priznao da je izvršio krivično djelo stavljeno mu na teret.

Navodi da živi u Dajbabama, i da je u januaru 2013. godine, kada se vratio sa posla zatekao kuću bez struje, a ostale komšije su imale, pa je otišao da provjeri brojilo. Vidio je da su žice iz brojila izvučene i da je brojilo plombirano. Njegovo brojilo se nalazi na stubu od sruje u dvorištu, a kako nije bilo struje u njegovoj kući, obzirom da mu je ista potrebna, otkinuo je plombu koja je postojala i vratio žice u sat , zašarafio ih i tako dobio struju. Nakon toga radnici Elektrodistribucije nisu gasili struju, ali su mu dali prijavu zbog čega je išao u policiju. U završnoj riječi okrivljeni dodaje da mu je žao što je izvršio ovo krivično djelo, i ističe da se nalazi u teškoj finansiskoj situaciji i da je zbog toga izvršio ovo djelo, kao i to da nije krao struju jer se utrošak očitavao na njegovom brojilu. Obećao je da će platiti struju i da se ovo više neće ponoviti.

Imajući u vidu potupuno i jasno priznanje okrivljenog, koje u toku postupka nije dovedeno u sumnju, i cijeneći isto kao dokaz, sud je primjeno čl. 458 st. 2 Zakona o krivičnom postupku, nije izvodio druge dokaze predložene optužnim predlogom, osim izvoda iz kaznene evidencije na ime okrivljenog, od koga zavisi vrsta i mjera krivične sankcije, te je u postupku na nesumnjiv način utvrđeno da je okrivljeni dana 21. 01. 2013. godine, u Podgorici, u mjestu Dajbabe, u svom stambenom objektu na električnom brojilu marke ''Iskra'' br. 8209069 skinuo službeni pečat - ED plombu koja je postavljena radi osiguranja predmetnog brojila, i priključio se na elektro-distributivnu mrežu vlasništvo Elektrodistribucije Crne Gore, u čemu je otkriven prilikom kontrole ovlašćenih lica Elektrodistribucije Podgorica, čime je ostvario sva bitna obilježja krivičnog djela skidanje i povreda službenog pečata i znaka iz čl. 381 st. 1 Krivičnog zakonika, pri čemu je okrivljeni bio svjestan da predmet koji skida predstavlja službeni pečat koji je stavljen radi osiguranja električnog brojila od neovlašćene upotrebe, ćime je postupao sa direktnim umišljajem.

Prilikom odmjeravanja krivične sankcije sud je na strani okrivljenog u smislu čl. 42 st. 1 Krivičnog zakonika, kao olakšavajuće okolnosti cijenio njegovo korektno držanje pred sudom, prihvatanje odgovornosti i s tim u vezi jasno i potpuno priznanje izršenja krivičnog djela, činjenicu da je otac dvoje djece, loše imovinsko stanje, te dosadašnje neporočno vladanje, i s tim u vezi raniju neosuđivanost, što je sud utvrdio čitanjem izvoda iz kaznene evidencije na ime okrivljenog, pa je cijeneći prednje olakšavajuće okolnosti, sud okrivljenom primjenom čl. 53 i 54 Krivičnog zakonika, izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora i vremena provjeravanja okrivljenog u periodu od jedne godine, na okrivljenog u dovoljnoj mjeri uticati da u buduće ne vrši krivična djela, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika.

Pošto je okrivljeni oglašen krivim, sud ga je obavezao da na ime troškova krivičnog postupka plati iznos od 30,00 € na ime paušala kao dijela troškova sudskog postupka, a koji iznos je srazmjeran trajanju i složenosti krivičnog postupka i imovinskim prilikama okrivljenog, a ovo shodno čl. 226 i 229 Zakona o krivičnom postupku.

Sa svega izloženog, primjenom čl. 374 Zakona o krivičnom postupku, odlučeno je kao u izreci presude.

OSNOVNI SUD U PODGORICI, dana 11. 10. 2013. godine

ZAPISNIČAR:

S U D I J A:

Rajković Danijela ,s.r.

Željka Jovović,s.r.

PRAVNA POUKA:

Protiv ove presude dozvoljena je žalba u roku od 8 dana, od dana prijema pismenog otpravka iste, preko ovog suda Višem sudu u Podgorici.

ZTO: Rajković Danijela
ZAPISNIČAR:

S U D I J A:

Rajković Danijela
Željka Jovović
DN-a: Po primjerak presude dostaviti:

- ODT Podgorica,
- Okrivljenom,
- A/a.

Postupljeno dana ______________
Radnik suda __________________