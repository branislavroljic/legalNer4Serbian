K. br. 526/18
U IME CRNE GORE
OSNOVNI SUD U PODGORICI, po sudiji Goranu Đukoviću uz učešće namještenika suda Sanje Radević, kao zapisničara, u krivičnom predmetu protiv okrivljenog C. M. zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika Crne Gore, odlučujući po optužnom predlogu Osnovnog državnog tužilaštva iz Podgorice Kt. br. 1369/18 od 19.09.2018. godine, koji je zastupao savjetnik ODT-a Podgorica, Igor Šćekić, nakon glavnog i javnog pretresa održanog dana 05.11.2018. godine, u prisustvu stranaka, donio je i istog dana javno objavio

PRESUDU

Okrivljeni:

C. M., sa JMBG ..., od oca T. i majke F., rodjene V., rodjen ....1958. godine u P., sa prebivalištem u mjestu rodjena T. bb, državljanin Crne Gore, po zanimanju vinogradar, oženjen, otac petoro djece, završio višu školu, lošeg imovnog stanja, neosudjivan
KRIV JE
Zato što je:

Početkom juna 2018. godine u Podgorici, u mjestu T., svjestan svog djela čije izvršenje je htio, znajući da je njegovo djelo zabranjeno, skinuo službeni znak - distributivnu plombu, koju je ovlašćeno službeno lice "C." postavilo radi osiguranja ispravnosti i tačnosti mjerenja utroška električne energije, na način što je sa brojila marke ''Landis Gyr'' br. 97261920 skinuo distributivnu plombu br. 2001/26 i brojilo priključio na elektroenergetsku mrežu, u čemu je otkriven prilikom kontrole mjernog mjesta od strane radnika ''C.'' dana 15.06.2018. godine,
- čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika Crne Gore.

Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl.226 i 374 Zakonika o krivičnom postupku,
I z r i č e:

USLOVNU OSUDU

Kojom mu prethodno utvrdjuje kaznu zatvora u trajanju od 60 (šezdeset) dana i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da ovom sudu na ime paušala uplati iznos od 30,00 eura u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva iz Podgorice Kt. br. 1369/18 od 19.09.2018. godine, izmijenjenim na glavnom pretresu, na način kao u izreci presude, okrivljenom C. M. stavljeno je na teret krivično djelo skidanje i povreda službenog pečata i znaka iz čl. 381 st. 1 Krivičnog zakonika Crne Gore. U završnoj riječi zastupnik predloga ostao je pri izmijenjenom optužnom aktu i predložio je sudu da okrivljenog oglasi krivim i osudi po zakonu.

Iznoseći odbranu na glavnom pretresu okrivljeni je ponovio navode odbrane date u prethodnom postupku gdje je u bitnom istakao, da je negdje u junu mjesecu 2018. godine, sa brojila skinuo elektrodistributivnu plombu. Živi u porodičnoj kući u mjestu T. a brojilo se nalazi na njegovom imanju i vodi se na njegovog pokojnog oca. Zna da su radnici E. zbog duga od nekih 200,00 eura isključili brojilo sa elektrodistributine mreže, pa je istog dana kada su oni isključili brojilo, skinuo distributivnu plombu i prikopčao žice koje su bile van brojila, i tako priključio objekat na distributivnu mrežu, bio primoran da ovo učini jer se bavi vinogradarstvom i od njega živi, a struja mu je bila neophodna zbog priključenja elektro motora za navodnjavanje vinograda. Misli da su radnici distribucije bili dužni, a posebno zato što se brojilo nalazi na privatnom posjedu da pozovu nekog od članova porodice da prisustvuje kontroli kada je brojilo isključeno. U završnoj riječi okrivljeni je ostao pri navodima odbrane na glavnom pretresu.

Sud je u dokaznom postupku pročitao zapisnik o kontroli mjernog mjesta ''C.'' br. 037858 od 25.10.2017. godine, zapisnik o kontroli mjernog mjesta ''C.'' br. 064827 od 15.06.2018. godine i izvod iz KE za okrivljenog izdat od Osnovnog suda u Podgorici Odeljenje PRIS-a broj 1246/2018 od 28.09.2018. godine, saslušao je ovlašćenog predstavnika C. S.- S. N. i na saglasan predlog stranaka pročitao je iskaz svjedoka Č. S..

Iz iskaza svjedoka Č. S. proizilazi da je zaposlen kao električar u C.-u, da je dana 15.06.2018. godine izvršio kontrolu mjernog mjesta u mjestu S. kod potrošača C.T.. Njeno mjesto se nalazi na stubu na privatnom posjedu, a objekat je ranije bio isključen zbog duga za električnu energiju i prilikom tog isključenja stavljena je plomba C.-a. Po dolasku na mjerno mjesto dana 15.06.2018. godine utvrdio je da je plomba neovlašćeno skinuta, a da je objekat priključen na elektrodistributivnu mrežu. O navedenom je sačinio zapisnik o kontroli mjernog mjesta.

Iz zapisnika C. broj 064827 od 15.06.2018. godine proizilazi da je izvršena kontrola mjernog mjesta potrošača C. T., i da je tom prilikom konstatovano da je potrošač u prethodnom periodu bio isključen zbog duga za utrošenu električnu energiju, a da je prilikom kontrole zatečen priključen na brojilu, na način što je potrošač prekinuo distributivnu plombu i odvodne provodnike vratio u brojilo. Potrošač nije dozvolio ponovno isključenje. Konstatovano je da je kritičnom prilikom kontrolisano brojilo potrošača marke ''Landis Gyr'' br. 97261920.

Iz zapisnika C. broj 037858 od 25.10.2017. godine proizilazi da je potrošač C. T. isključen sa elektrodistributivne mreže i da je posle kontrole brojilo broj 97261920 plombirano plombom 2001/26.

Saslušana na galvnom pretresu ovlašćena predstavnica ''C.-a'' S. S. N. izjavila je da se pridružuje krivičnom gonjenju protiv okrivljenog. Nije istakla imovinsko-pravni zahtjev.

Iz izvoda iz KE za okrivljenog broj 1246/2018 izdat od Osnovnog suda u Podgorici Odeljenje PRIS-a proizilazi da okrivljeni ne prolazi kroz kaznenu evidenicju.

Okrivljeni se branio da je dana 15.06.2018. godine sa brojila skinuo elektrodistributivnu plombu,pa taj dio njegove odbrane sud je cijenio kao istinit, jer je isti u saglasnosti sa iskazom svjedoka Č. S. i zapisnikom C. kontroli mjernog mjesta broj 064827 od 15.06.2018. godine. Međutim, iz konstalacije odbrane okrivljjenog vidi se da okrivljeni negira izvršenje krivičnog djela, navodeći da je predmetnu plombu skinuo jer na to bio primoran kako bi priključio električnu energiju uz pomoć koje bi zalivao vinograde od kojih egzistira. Taj dio odbrane okrivljenog, sud je cijenio kao sračunat na izbjegvanje krivice, iz razloga što se egzistencijalnim potrebama ne može pravdati vršenje bilo kog krivičnog djela, pa ni predmetnog. Bez značaja su isticanja okrivljenog da su radnici Crnogorskog elektrodistributivnog prenosa, prilikom isključenja brojila bili dužni obavijestiti nekoga od članova porodice, budući da se brojilo nalazi na stubu, a stub na zemlji vlasništvo okrivljenog. U sklopu ocjene dokaza, sud je cijenio iskaz svjedoka Č. S., pa je našao da je isti istinit, u saglasnosti je sa zapisnikom o kontroli mjernog mjesta C. od 15.06.2018. godine, koji je sud cijenio kao vjerodostojan.

Sud je cijenio i druge provedene dokaze, ali je našao da su bez značaja za presuđenje.

Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan svoga djela i htio njegovo izvršenje, znajući da je njegovo djelo zabranjeno, pa je postupao sa direktnim umišljajem kao oblikom vinosti, na način što je početkom juna 2018. godine u P., u mjestu T., svjestan svog djela čije izvršenje je htio, znajući da je njegovo djelo zabranjeno, skinuo službeni znak - distributivnu plombu, koju je ovlašćeno službeno lice ''C.'' postavilo radi osiguranja ispravnosti i tačnosti mjerenja utroška električne energije, na način što je sa brojila marke ''Landis Gyr'' br. 97261920 skinuo distributivnu plombu br. 2001/26 i brojilo priključio na elektroenergetsku mrežu, u čemu je otkriven prilikom kontrole mjernog mjesta od strane radnika ''C.'' dana 15.06.2018. godine.

Odlučujući o krivičnoj sankciji, sud je cijenio sve okolnosti iz čl. 42 KZCG, pa je u odsustvu otežavajućih, kao olakšavajuće cijenio raniju neosuđivanost okrivljenog, koju činjenicu je utvrdio iz citiranog izvoda iz Ke, porodične prilike da je oženjen i otac petoro djece, pa je sud okrivljenom izrekao uslovnu osudu, kojom mu je prethodno utvrdio kaznu zatvora u trjanju od 60 (šezdeset) dana i istovremeno odrediio da se utvrđena kazna neće izvršiti ukoliko okrivljeni u roku od 1 (jedne) godine ne izvrši novo krivično djelo, nalazeći da se ovakvom uslovnom osudom ima ostvariti svrha uslovne osude iz čl. 52 st. 2 KZCG, u okviru opšte svrhe propisivanja i izricanja krivičnih sankcija iz čl. 4 st.2 KZCG.

Odluku o paušaluu, sud je temeljio na odredbi čl. 226 st.3 Zakonika o krivičnom postupku, a njegovu visinu je odredio shodno imovnom stanju okrivljenog, dužini trajanja i složenosti krivičnog postupka.

Sa izloženog, odlučeno je kao u izreci presude.

OSNOVNI SUD U PODGORICI

Dana 05.11.2018. godine
SUDIJA
Goran Đuković,s.r.

PRAVNA POUKA:

Protiv ove presude može se izjaviti žalba, u roku od 8 dana od dana
prijema pisanog otpravka iste, Višem sudu u Podgorici, a preko ovog suda.

ZTO: Sanja Radević