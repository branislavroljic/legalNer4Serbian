K. br. 588/17
OSNOVNI SUD U PODGORICI, po sudiji Goranu Đukoviću uz učešće Sanje Radević kao namještenika suda, protiv okrivljenog R.B.iz Podgorice, zbog krivičnog djela nedavanje izdražavanja iz čl. 221 st. 1 Krivičnog zakonika, odlučujući po optužnom predlogu Osnovnog državnog tužilaštva iz Podgorice Kt. br. 88/17 od 28.avgusta 2017.godine, koji je zastupao savjetnik Osnovnog državnog tužilaštva Vladan Mihajlović, nakon glavnog i javnog pretresa održanog dana 13.11.2017.godine, u prisustvu stranaka i zakonske zastupnice mldb oštećenog R.V., majke P.J., donio i istog dana objavio

PRESUDU

Okrivljeni R.B., sa JMBG 2605979213006 od oca B. i majke S., rodjene M., rodjen 26.05.1979.godine u Podgorici sa prebivalištem u mjestu rodjenja ulica O. R. broj 1 državljanin Crne Gore, zapsolen, oženjen, otac dvoje djece, sa završenom srednjom školom, srednjeg imovnog stanja, neosudjivan
KRIV JE
Zato što:

Od oktobra 2011.godine do aprila 2016.godine i od maja 2016.godine do maja 2017.godine, svjestan svog djela čije je izvršenje htio i znajući da je isto zabranjeno nije davao izdržavanje za lice koje je po zakonu dužan da izdržava - oštećenog mldb R.V., a koja dužnost mu je utvrdjena izvršnom sudskom presudom Osnovnog suda u Podgorici P. br. 2957/2011 od 10.10.2011.godine, kojom mu je utvrdjeno da svakomjesečno doprinosi izdržavanju svog mldb sina u iznosu od 100,00 eura na žiro račun zakonske zastupnice - majke mldb R.V., P.J., najkasnije do 5-og u mejsecu za prethodni mjesec
- čime je izvršio krivično djelo nedavanje izdržavanja iz čl.221 st.1 Krivičnog zakonika Crne Gore.

Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl.226 i 374 Zakonika o krivičnom postupku, i z r i č e,
USLOVNU OSUDU

Kojom mu prethodno utvrdjuje kaznu zatvora u trajanju od 30 (trideset) dana i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da ovom sudu na ime troškova krivičnog postupka uplati novčani iznos od 30,00 eura na ime paušala u roku od 15 dana po pravosnažnosti presude.

O b r a z l o ž e nje
Optužnim predlogom Osnovnog državnog tužilaštva Kt. br. 88/17 od 28.avgusta 2017.godine, okrivljenom R.B.stavljeno je na teret krivično djelo nedavanje izdržavanja iz čl. 221 st. 1 Krivičnog zakonika. Prije završene riječi zastupnik optužbe je izmijenio činjenični opis dispozitiva optužnog akta, na način kao u izreci presude. U konačnom ostaje pri izmijenjenom optužnom aktu i predložio je sudu da okrivljenog oglasi krivim i osudi po zakonu.

Iznoseći odbarnu na glavnom pretresu okrivljeni je ponovio navode odbrane u prethodnom postupku navodeći da od septembra 2011.godine nije davao izdržavanje za svog maloljetnog sina R.V. kako mu je to odredjeno parničnom presudom odnosno svakomjesečnom upaltom 100,00 eura do 5-og u mjesecu za tekući mjesec a da je za taj period izvršio dvije uplate od po 100,00 eura i to u februaru i aprilu 2016.godine i jednu uplatu od 70,00 eura početkom juna 2016.godine. Pojasnio je da je često kupovao garderobu Vuku, da u spornom periodu nije bio u mogućnosti da plaća izdržavanje iz razloga jer jedno vrijeme nije redovno primao lični dohodak tako da nije imao novca da izdržava i sebe. Pojasnio je da radi u Košarkaškom savezu Crne Gore.

U završnoj riječi okrivljeni je ostao pri navodima svoje odbrane na glavnom pretresu.

Sud je u dokaznom psotupku pročitao presudu Osnovnog suda u Podgorici P. br. 2957/2011 od 10.10.2011.godine, saslušao zakonsku zastupnicu maloljetnog R.V., majku Popović Jelenu, i pročitao izvod iz KE za okrivljenog izdat od Odeljenja PIRS-a Osnovnog suda u Podgorici Ke. br. 1522/2017.

Saslušana na glavnom pretresu zakonska zastupnica maloljetnog oštećenog R.V., majka P.J.je ponovila svoj iskaz dat u prethodnom postupku gdje je istakla da od septembar 2011.godine pa do 09.februara 2017.godine okrivljeni nije redovno izvršavao svoju zakonsku obavezu na ime izdržavanja maloljetnog oštećenog, da je 23.februara 2016.godine platio novčani iznos od 100,00 eura kao i 04.aprila 2016.godine novčani iznos od 100,00 eura te 70,00 07.juna 2016.godine. Na glavnom pretresu je istakla da od maja 2017.godine okrivljeni uredno izvršava svoju obavezu na ime izdržavanja mldb oštećenog te da plaća neizmirene obaveze iz ranijeg perioda. Nije se pridružila krivičnom gonjenju i nije istakla imovinsko pravni zahtjev.

Iz presude Osnovnog suda u Podgorici P. br. 2957/2011, pravosnažna dana 23.09.2011.godine, proizilazi da je tom presudom razveden brak predlagača I reda P. J. i predlagača II reda R.B.zaključen dana 03.06.2007.godine a da je stavom tri izreke presude obavezan predlagač II reda R.B. da na ime izdražvanja maloljetnog djeteta R.V. doprinosi svakomjesečnim iznosom od 100,00 eura, uplatom ovog iznosa svakog 5-og u mejsecu za tekući mjesec na žiro račun zakonske zastupnice mldb Vuka, predlagača I reda P.J..

Iz izvoda iz KE za okrivljenog proizilazi da okrivljeni ne prolazi kroz kaznenu evidenciju.

Iznoseći odbranu na glavnom pretresu tokom čitavog postupka okrivljeni nije sporio da u naznačenom periodu nije davao izdržavanje za maloljetnog oštećenog sina R.V. koja presuda mu je utvrdjena izvršnom sudskom presudom Osnovnog suda u Podgorici P. br. 2957/2011 i taj dio njegove odbrane sud cijeni kao istinit, jer je on potvrdjen iskazom svjedoka P.J., zakonske zastupnice maloljetnog oštećenog R.V.. Medjutim, okrivljeni u suštini negira izvršenje krivičnog djela, navodeći da je više puta maloljetnom opštećenom kupovao garderobu i da u odredjenom periodu vremena izdržavanja nije primao redovni lični dohodak koje okolnosti ne mogu biti osnov primjenom čl. 221 st. 2 Krivičnog zakonika Crne Gore jer to što je okrivljeni kupovao oštećenom garderobu ne predstavlja njegovu zakonsku obavezu na ime izdržavanja maloljetnog oštećenog, a sve i da okrivljeni u navedenom periodu nije primao redovan lični dohodak ne eskupira ga krivice u predmetno krivično pravnoj stvari budući da je na drugi način mogao zaraditi novac i izvršavati svoju zakonsku obavezu na ime izdržavanja maloljetnog oštećenog, a radi se o novčanom iznosu od 100,00 eura, dakle iznosu koji objektivno nije visok, a pri činjenici da okrivljeni nije istakao bilo kakve zdravstvene probleme, bilo somatske bilo psihološke prirode.

U sklopu ocjene dokaza sud je cijenio kao istinit iskaz zakosnke zastupnice maloljentog R.V., majke P.J., a ovaj iskaz još više dobija na odredjenosti pri činjenici da je ovaj svjedok na glavnom pretresu odredjeno izjavila da okrivljeni od maja 2017.godine uredno daje izdržavanje i da plaća neizmirene obaveze po osnovu izdržavanja iz ranijeg perioda, što ukazuje da je njen iskaz tokom čitavog postupka, istinit, jasan i iskren.

U izreci presude obuhvaćen je i mejsec februar 2016. odine za koji okrivljeni nije izvršavao svoju zakonsku obavezu na ime izdržavanja maloljetnog oštećenog jer se iz iskaza svjedoka P.J. utvrdjuje da je tu uplatu okrivljeni izvršio 23.02.2016.godine, dakle van roka koji mu je odredjen citiranom presudom ''najkasnije do 5-og u mjesecu za prethodni mjesec''.

Cijeneći subjekti odnos prema izvršenom krivičnom djelu sud je našao :::::

Prilikom izbora vrste i visine krivična sankcije sud je cijenio sve oklonosti iz čl. 42 KZCG koje utiču na odmejravanje iste, pa je u odsustvu otežavajuće okolnosti na strani okrivljenoig, cijenio raniju neosudjivanost okrivljenog koju je utvrdio iz izvoda iz Ke, zatim ponašanje okrivljenog nakon izvršenja krivičnog djela, tj da uredno daje izdržavanje i da plaća ranije obaveze na ime izdržavanja. Iz tog razloga je sud okrivljenog izrekao uslovnu osudu kojom mu je prethodno utvrdio kaznu zatvora u trajanju od 30 dana i istovremeno odredio da se utvrdjena kazna neće izvršiti ukoliko okrivljeni u roku od jedne godine po pravosnažnosti presude ne izvrši novo krivično djelo, nalazeći da se ovakvomkrivičnom sankcijom ima sostvariti srha uslovne osude iz čl. 52 st. 2 KZCG u okviru opšte svrhe propisivanja i izricanja krivičnih sankcija iz čl. 4 st. 2 KZCG.

Sud je odluku na paušalu utemeljio na odredbi čl. 226 st. 3 ZKP-a a njegovu visinu kao u izreci presude je odmjerio shodno imovnom stanju okrivljenog, dužini trajanja i složenosti krivičnog postupka.

Sa izloženog odlučeno je kao u izreci presude.

OSNOVNI SUD U PODGORICI

Dana 13.11.2017.godine
SUDIJA,
Goran Đuković
DN-a:

- ODT-u,
- Okrivljenom,
- Zakonskoj zastupnici
Namještenik suda:_______________
Postupljeno dana:________________