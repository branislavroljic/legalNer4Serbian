Posl. br. K. 36/21/21
U IME CRNE GORE
OSNOVNI SUD U KOTORU, kao nadležni prvostepeni krivični sud, po sudiji Momirki Tešić, uz učešće zapisničara Jelene Marković, u krivičnom predmetu protiv okrivljenog U. A., zbog krivičnog djela nepostupanje po zdravstvenim propisima za suzbijanje opasne zarazne bolesti iz čl.287 Krivičnog zakonika C.G., koji krivični postupak se vodi po optužnom predlogu ODT Kotor Kt. br. 75/21 od 4.02.2021 godine, nakon glavnog i javnog pretresa održanog dana 11.3.2021 godine, u prisustvu državne tužiteljke iz ODT Kotor A.R. i okrivljenog, istog dana donio je i javno objavio sledeću

P R E S U D U
Okrivljeni U. A., JMB ., od oca I. i majke K., rođene B., rođen 06.04.1996 godine u Istoku, stalno nastanjen u T., V. broj III, državljanin CG., radnik, neoženjen, bez djece, sa završenih 7 razreda OŠ, lošeg imovnog stanja, protiv koga se ne vodi postupak za drugo krivično djelo.

Kriv je

Što dana 24.12.2020. godine, oko 00:30 časova, u Tivtu, svjestan svoga djela čije izvršenje je htio, znajući da je njegovo djelo zabranjeno, nije postupio po Naredbi za preduzimanje privremenih mjera za sprječavanje unošenja u zemlju, suzbijanje i sprječavanje prenošenja novog koronavirusa Ministarstva zdravlja CG. broj 8-501/20-129/1754 od 21.12.2020. godine („Sl.list CG“ broj 124/20), već je suprotno stavu 1 tački 1 označene naredbe, napustio svoj objekat stanovanja nakon 22:00 časa, tako što je otišao kod druga, da bi po povratku kući bio zatečeni od strane službenika Uprave policije OB Tivat,
- čime je izvršio krivično djelo nepostupanje po zdravstvenim propisima za suzbijanje opasne zarazne bolesti iz čl. 287. Krivičnog zakonika CG.

Pa mu sud na osnovu naprijed navedene krivično-pravne odredbe, te odredbi čl. 3, 5, 8, 13, 15, 36, 42, 52, 53 i 54 KZ-a CG i čl. 368 i 374 ZKP-a, izriče
USLOVNU OSUDU

Kojom utvrđuje kaznu zatvora u trajanju od 30 dana i istovremeno određuje da se kazna neće izvršiti ukoliko okrivljeni za vrijeme od 1 godine od dana pravosnažnosti presude ne učini novo krivično djelo.

Dužan je okrivljeni na ime sudskog paušala uplatiti iznos od 50,00 eura, u korist budžeta CG, na žiro račun broj 832-16-52 u roku od mjesec dana od dana pravosnažnosti presude i dokaz o uplati dostaviti ovom sudu s pozivom na broj K. 36/21/21.

O b r a z l o ž e n j e
ODT Kotor je aktom Kt. br. 75/21 od 4.02.2021 godine, optužilo je okrivljenog U.A. zbog izvršenja krivično djelo nepostupanje po zdravstvenim propisima za suzbijanje opasne zarazne bolesti iz čl. 287 Krivičnog zakonika CG.

Okrivljeni U.A. je naveo da priznaje izvršenje krivičnog djela koje mu je stavljeno na teret i krivicu za isto i u odbrani naveo da se ne sjeća tačno datuma, ali zna da je to bilo negdje krajem decembra 2020 godine, kada je njega i K.G. zaustavila policija negdje oko 00:00 časa. Te večeri je bio kod druga koji mu je komšija, i kada se vraćao kući zaustavila ga je policija zbog kršenja mjera. Imao je potvrdu da se može kretati poslije 22:00 časa, ali mu je ostala kući, odnosno nije je imao kod sebe. Priznao je da je učinio ovo krivično djelo, znao je za mjere Ministarstva zdravlja i izrazio je kajanje.

U dokaznom postupku koji je proveden radi utvrđivanja činjeničnog stanja i krivice okrivljenog sud je izvršio uvid u zabilješku Uprave policije OB Tivat broj 21/5-1-215/20-6502 od 24.12.2020 godine.

Nije bilo predloga za dopunu dokaznog postupka, niti prigovora na izvedeni dokaz.

Uvidom u službenu zabilješku UP OB Tivat broj 21/5-1-215/20-6502 od 24.12.2020 godine, utvrđeno je da je ista sačinjena od strane policijskih službenika P.A. i G.M., na okolnosti zaticanja lica DR., U. A. i G.K. iz Tivta,koji su se tog dana kretali u 00.30 časova kroz naselje Gradiošnica.

Cijeneći provedeni dokaz, a shodno odredbi čl.370 st.3 ZKP-a, a u odnosu na odbranu okrivljenog, sud je utvrdio činjenično stanje navedeno u izreci presude.

Činjenično stanje bliže opisano u izreci presude, sud je utvrdio na osnovu službene zabilješke UP OB Tivat broj 21/5-1-215/20-6502 od 24.12.2020 godine, koji dokaz je sud prihvatio. Naime, na osnovu pomenute službene zabilješke utvrđeno da je ista sačinjena od strane policijskih službenika P.A. i G. M., na okolnosti zaticanja lica D.R., U.A. i G.K. iz Tivta, koji su se tog dana kretali u 00.30 časova, kroz naselje Gradiošnica.

Okrivljeni U. A. u svojoj odbrani nije sporio izvršenje krivičnog djela, navodeći da je tačno da je kritične prilike njega i K. G.zaustavila policija negdje oko 00:00 časa, te da je te večeri bio kod druga koji mu je komšija, i kada se vraćao kući zaustavila ga je policija zbog kršenja mjera,kao i da je znao je za mjere Ministarstva zdravlja i izrazio je kajanje zbog učinjenog. Sud je ovakvu odbranu okrivljenog cijenio kao priznanje izvršenja krivičnog djela, a koje priznanje je u potpunosti u skladu sa odredbom članom 340 Zakona o krivičnom postupku, sa razloga što je okrivljeni na jasan, detaljan i nedvosmislen način objasnio sve odlučne činjenice koje se odnose na djelo i krivicu, a isto priznanje je dao svjesno, dobrovoljno, istovremeno razumjevajući sve posljedice svog priznanja. Razlog više za prihvatanje priznanja okrivljenog jeste činjenica da su njegovi navodi u potpunosti potkrijepljeni provedenim pisanim dokazima, i to službenom zabilješkom UP OB Tivat broj 21/5-1-215/20-6502 od 24.12.2020 godine, koji dokaz je sud prihvatio, ovo tim prije što na isti nije bilo ni primjedbi ni prigovora, iz čega proizilazi da nema dokaza koji bi govorili u prilog lažnom priznanju.

Naime, odredbom člana 1. stav 1. tačka 1. Naredbe za preduzimanje privremenih mjera za sprječavanje unošenja u zemlju, suzbijanje i sprječavanje prenošenja novog koronavirusa broj 8-501/20-129/1754 od 21.12.2020.godine („Sl.list CG“ broj 124/20), propisana je zabrana izlaska iz objekata stanovanja, svakog dana od 22 do 5 časova narednog dana ( stim da je dalje propisano na koga se sve zabrana ne odnosi) koja naredba je stupila na snagu danom objavljivanja u Službenom listu CG i to dana 21.12.2020 godine. Dakle, sud je utvrdio da je okrivljeni postupao suprotno naprijed navedenoj odredbi, jer je dana 24.12.2020 godine, boravio van objekta stanovanja nakon 22,00 časa, jer je oko 00,30 časova zatečen od strane policije UP OB Tivat, u naselju Gradiošnica, na povratku kući od druga.

Imajući u vidu sve naprijed navedeno, to je sud utvrdio da su se u radnjama okrivljenog, bliže opisanim u izreci presude, ostvarila sva bitna obilježja bića krivičnog djela nepostupanje po zdravstvenim propisima za suzbijanje opasne zarazne bolesti iz čl. 287. Krivičnog zakonika CG. Okrivljeni je postupao sa umišljajem, svjesntan svog djela i njegove zabranjenosti, a čije izvršenje je i htjeo, jer je njihova svijest obuhvatala saznanje (obzirom da je to i sam rekao u svojoj odbrani da je znao za predmetnu mjeru zabrane) da ne smije napuštati svoj objekat stanovanja nakon 22,00 časa, pa je ipak dana dana 24.12.2020 godine, boravio van objekta stanovanja nakon 22,00 časa, jer je oko 00,30 časova zatečen od strane policije UP OB Tivat, u naselju Gradiošnica, na povratku kući od druga.

Prilikom odluke o vrsti i visini krivične sankcije koju okrivljenom U. A. treba izreći, sud je pošao od toga da je za predmetno krivično djelo u Krivičnom zakoniku C.G. propisana novčana kazna ili kazna zatvora do jedne godine. Cijeneći sve okolnosti u smislu člana 42 Krivičnog zakonika C.G., sud je na strani okrivljenog kao olakšavajuće okolnosti cijenio njegovo priznaje i izraženo kajanje, dok otežavajućih okolnosti na njegovj strani nije bilo, pa mu je sud izrekao uslovnu osudu kojom mu je utvrdio kaznu zatvora u trajanju od 30 dana i istovremeno određuje da se kazna neće izvršiti ukoliko okrivljeni za vrijeme od jedne godine od dana pravosnažnosti presude ne učini novo krivično djelo. Sud smatra da će se uslovnom osudom ostvariti svrha izricanja krivičnih sankcija, te da će se istom dovoljno uticati na okrivljenog da ubuduće ne vrši ovakva i slična krivična djela, tj. da će se ostvariti ciljevi specijalne prevencije.

Sud je na osnovu naprijed navedenih krivično-pravnih odredbi, te odredbi odredbi čl. 3, 5, 8, 13, 15, 36, 42, 52, 53 i 54 Krivičnog zakonika C. G. i 368 i 374 Zakonika o krivičnom postupku, odlučio kao u izreci.

Kako je okrivljeni oglašen krivim, sud je istog obavezao da na ime sudskog paušala uplati iznos od 50,00 eura, u korist Budžeta C.G., na žiro račun br. 832-16-52, u roku od mjesec dana od dana pravosnažnosti presude, i dokaz o uplati dostavi ovom sudu s pozivom na broj K. 36/21/21. Na naprijed navedenim razlozima, sud je zasnovao svoju odluku.

OSNOVNI SUD U KOTORU

Dana, 11.03.2021 godine
Zapisničar,Sudija,
Jelena Marković Momirka Tešić
PRAVNA POUKA: Protiv ove presude dozvoljena je žalba Višem sudu u Podgorici, u roku od 8 dana od dana prijema iste, a preko ovog suda.