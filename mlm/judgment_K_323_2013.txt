K
HYPERLINK "http://sr.wikipedia.org/wiki/%DADBB%DBDBA%DB0:Coat_of_arms_of_Montenegro.svg" HYPERLINK "http://sr.wikipedia.org/wiki/%DADBB%DBDBA%DB0:Coat_of_arms_of_Montenegro.svg" K. br. 323/13
U IME CRNE GORE
OSNOVNI SUD U PODGORICI, kao prvostepeni krivični, po sudiji Željki Jovović, uz sudjelovanje Danijele Rajković, kao zapisničara, u krivičnom predmetu protiv okrivljenog K. N. iz Podgorice, zbog krivičnog djela krađa iz čl. 239 st. 1 Krivičnog zakonika, rješavajući po optužnopm predlogu ODT-a Podgorica, Kt. br. 251/13 od 26. 03. 2013. godine, nakon održanog glavnog i javnog pretresa u prisustvu zastupnika optužbe Protić Jelene i okrivljenog dana 28.06.2013. godine, donio je i istog dana javno objavio

P R E S U D U
Okrivljeni
K. N., JMB xxxxxxxxxxxxx, od oca P. i majke T., rođene K., rođen 30. 07. 19xx. godine u Podgorici, sa prebivalištem u mjestu rođenja Ul. Rogamska br. x, državljanin Crne Gore, nezaposlen, pismen, neoženjen, bez djece, sa završenom srednjom školom, lošeg imovnog stanja, neosuđivan.

Kriv je

Što je:

Dana 14. februara 2013. godine oko 14:00 časova u Podgorici, u PC "Delta city", svjestan svog djela čije izvršenje je htio i znajući da je njegovo djelo zabranjeno, a u namjeri da sebi pribavi protivpravnu imovinsku korist u iznosu preko 150 € oduzeo tuđe pokretne stvari, na način što je po dolasku u butik "XYZ" uzeo jednu duksericu marke "Giorgio Armani", vlasništvo oštećenog preduzeća "Sportina" doo, vrijednosti 159,99 €, koju je u kabini obukao, pokidao tzv. zujalicu, a zatim preko dukserice obukao jaknu i udaljio se iz butika, nakon čega je otkriven od strane obezbjeđenja PC "Delta city" i radnice butika "XYZ",
- čime je izvršio krivično djelo krađa iz čl. 239 st. 1 Krivičnog zakonika.

Pa mu Sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku, izriče
USLOVNU OSUDU

Kojom mu predhodno utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom ODT-a Podgorica Kt.br.251/13 od 26.03.2013. godine, stavljeno je na teret okrivljenom K. N., da je izvršio krivično djelo krađa iz čl. 239 st.1 Krivičnog zakonika.

Zastupnik optužbe je u završnoj riječi izjavio da u cjelosti ostaje pri podnijetom optužnom predlogu jer iz jasnog i preciznog priznanja okrivljenog proizilazi da je izvršio krivično djelo stavljeno mu na teret, pa je predložio sudu da okrivljenog oglasi krivim i kazni po zakonu u granicama propisanim za predmetno krivično djelo.

Okrivljeni je u svojoj odbrani u predhodnom postupku na zapisniku od 21. 03. 2013. godine pred ODT Podgorica i na glavnom pretresu naveo da je tačno da je dana 14. 02. 2013. godine, iz butika "XYZ" koji se nalazi u PC "Delta" u Podgorici, uzeo jednu duksericu, marke "Giorgio Armani", koju nije platio. Naime, predhodnog dana se sa svojim drugom B. S. dogovorio da pođu do Delte i da malo prošetaju. Dana 14. 02. 2013. godine, nešto između 13,00-14,00 časova, ušli su u butik "XYZ", gdje je razgledao robu. Svidjela mu se jedna dukserica sive boje, marke Giorgio Armani, pa je uzeo dva komada te dukserice i otišao u kabinu kako bi ih probao. Dukserica mu se svidjela, pa kako nije imao para da plati, jednu od te dvije dukserice je obukao na sebe i preko nje jaknu, a drugu je vratio. Kada je obukao duksericu "zujalicu" koja je bila prikačena za nju je otkinuo i stavio u džep od druge dukserice koju je vratio. Nakon toga izašao je iz butika i nije platio robu koju je uzeo. Kada su izašli iz butika, nakon nekih pet minuta ga je zaustavilo obezbeđenje ispred butika "Zara", a sa radnicima obezbeđenja bila je i prodavačica iz butika XYZ. Poslije toga duksericu je vratio, a obezbeđenje je zvalo policiju. U završnoj riječi je izjavio da mu je žao što je izvršio predmetno krivično djelo i da se nešto slično neće ponoviti.

Sud je u dokaznom postupku na saglasan predlog stranaka pročitao nalaz i mišljenje vještaka komercijalne struke D. Đ. od 18. 03. 2013. godine i pročitao izvještaj Uprave policije PJ Podgorica iz kaznene evidencije na ime okrivljenog K. N. od 01. 04. 2013. godine, dok sud nije provodio ostale dokaze budući da je na saglasan predlog stranaka, shodno čl. 458 st. 2 Zakonika o krivičnom postupku, prekinut dokazni postupak usled jasnog, nedvosmislenog i potpunog priznanja okrivljenog.

Dakle, u postupku je na nesumnjiv način utvrđeno da je okrivljeni K. Nikola,dana 14. februara 2013. godine oko 14:00 časova u Podgorici, u PC "Delta city", svjestan svog djela čije izvršenje je htio i znajući da je njegovo djelo zabranjeno, a u namjeri da sebi pribavi protivpravnu imovinsku korist u iznosu preko 150 € oduzeo tuđe pokretne stvari, na način što je po dolasku u butik "XYZ" uzeo jednu duksericu marke "Giorgio Armani", vlasništvo oštećenog preduzeća "Sportina" doo, vrijednosti 159,99 €, koju je u kabini obukao, pokidao tzv. zujalicu, a zatim preko dukserice obukao jaknu i udaljio se iz butika, nakon čega je otkriven od strane obezbjeđenja PC "Delta city" i radnice butika "XYZ".

Ovako činjenično stanje, sud je utvrdio iz nedvosmislenog i jasnog priznanja okrivljenog K. N., datog tokom cijelog postupka, u kojem je na detaljan način opisao kad, gdje i na koji način je oduzeo tuđe pokretne stvari, duksericu marke "Giorgio Armani", vlasništvo oštećenog preduzeća "Sportina" doo, vrijednosti 159,00 €, koja vrijednost je utvrđena iz nalaza i mišljenja vještaka komercijalne struke D. Đ., koji nalaz je sud u cjelosti prihvatio kao stručan, jasan i zasnovan na pravilima struke.

Cijeneći naprijed utvrđeno činjenično stanje ovaj sud nalazi da su se u radnjama okrivljenog stekli svi bitni objektivni i subjektivni elementi bića krivičnog djela krađa iz čl. 239 st.1 Krivičnog zakonika.

Cijeneći psihički odnos okrivljenog K. N. prema izvšenom krivičnom djelu sud je našao, da je okrivljeni postupajući na predhodno opisani način, bio svjestan da svojom radnjom čini krivično djelo, odnosno da je u namjeri pribavljanja protivpravno imovinske koristi u iznosu preko 150,00 € oduzeo tuđe pokretne stvari na način što je po dolasku u butik "XYZ" uzeo jednu duksericu marke "Giorgio Armani", vlasništvo oštećenog preduzeća "Sportina" doo, vrijednosti 159,99 €, koju je u kabini obukao, pokidao tzv. zujalicu, a zatim preko dukserice obukao jaknu i udaljio se iz butika, pa je to i htio postupajući sa direktnim umišljajem.

Odlučujući o krivičnoj sankciji za okrivljenog, sud je najprije u smislu čl. 42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio, da se radi o mladoj osobi, sa navršenih 21 godina života u vrijeme izvršenja krivičnog djela, njegovu raniju neosudjivanost a što je utvrdjeno iz izvoda iz kaznene evidencije UP PJ Podgorica br. 29-245/13-5973/2-1022 od 01. 04. 2013. godine, njegovu nezaposlenost i s tim u vezi loše imovno stanje, bezrezervno priznanje izvršenja krivičnog djela i kajanje zbog istog, dok otežavajućih okolnosti nije bilo, pa je okrivljenom, shodno čl. 53 i 54 Krivičnog zakonika, prethodno utvrdio kaznu zatvora u trajanju od tri mjeseca i istovremeno odredio, da se ista neće izvršiti ukoliko okrivljeni u roku od jedne godine od dana pravosnažnsoti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnjom kaznom zatvora, na usješan način uticati na okrivljenog da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude propisane čl. 52 Krivičnog zakonika, u okviru opšte svrhe izricanja krivičnih sankcija propisane čl. 4 istog zakona.

Kako je okrivljeni oglašen krivim, sud ga je shodno odredbi čl. 229 Zakonika o krivičnom postupku obavezao na plaćanje troškova krivičnog postupka koji se u iznosu od 60,50 € odnose na troškove nastale povodom komercijalnog vještačenja, dok je paušal u iznosu od 30,00 €, odmjeren shodno dužini, trajanju i složenosti postupka, kao i imovinskim prilikama okrivljenog.

Na osnovu izloženog, a shodno čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 28. 06. 2013. godine.

ZAPISNIČAR:

S U D I J A:

Danijela Rajković,s.r.

Željka Jovović,s.r.

PRAVNA POUKA:

Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.

ZTO Danijela Rajković
ZAPISNIČAR:

S U D I J A:

Danijela Rajković
Željka Jovović
DN-a: Po primjerak presude dostaviti:

- ODT Podgorica,
- Okrivljenom,
- A/a.

Postupljeno dana ______________
Radnik suda __________________