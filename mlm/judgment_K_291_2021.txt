K 291/21
U IME CRNE GORE
OSNOVNI SUD U BARU, po sudiji Valentini Vuković, u krivičnom predmetu protiv okrivljenog Z. D., zbog krivičnog djela ugrožavanje sigurnosti iz čl. 168 st. 1 u sticaju sa krivičnim djelom nedozvoljeno držanje oružja iz čl. 403 st.1 Krivičnog zakonika Crne Gore, po Optužnom predlogu Osnovnog državnog tužilaštva u Baru, Kt br. 342/21 od 08.12.2021. godine, dana 13.10.2023.godine, donio je

PRESUDU

OKRIVLJENI:

Z. D., JMBG:..., od oca S. i majke D., rođene V., rođen 28.04.1978. godine u B., sa prebivalištem u B., u mjestu B., državljanin Crne Gore, jezik mu crnogorski, po zanimanju brodomašinac, oženjen, otac jednog djeteta, pismen, sa završenom srednjom školom, srednjeg imovnog stanja, osuđivan,
Kriv je,

Što je dana 14. juna 2021. godine, oko 17:00 časova u dvorištu kuće oštećenog S. K. u ul. J. T. u B., svjestan svog djela, čije je izvršenje htio, ugrozio sigurnost oštećenog prijetnjom da će napasti njegov život i tijelo, a tom prilikom sa sobom je neovlašćeno nosio vatreno oružje i municiju, suprotno čl. 5 st. 2 i čl. 33 st. 1 u vezi čl. 4 st. 3 tč.1 Zakona o oružju, na način što je prvo oštećenom uputio sledeće riječi prijetnje:,,Prosuću ti glavu“, nakon čega je iz desnog zadnjeg džepa farmerki izvadio pištolj marke,,Z. M 906“, fabričkog broja zrag Y02/190800475, prepravljen u vatreno oružje kalibra 7,65 mm, a zatim ispalio metak u pravcu nogu oštećenoga, što je kod njega izazvalo osjećaj straha i nesigurnosti, nakon čega je u vozilu VW Golf reg. oznaka PV AV ..., kojim je upravljao, na mjestu suvozača, neovlašćeno nosio osam metaka kalibra 7,65 mm;
-čime je učinio krivično djelo- ugrožavanje sigurnosti iz čl.168 st.1 u sticaju sa krivičnim djelom- nedozvoljeno držanje oružja iz čl. 403 st. 1 Krivičnog zakonika Crne Gore.

Pa sud okrivljenog, primjenom citiranih zakonskih odredbi, te čl. 2, čl. 3, čl. 4, st. 2, čl. 5, čl. 13 st.1, čl. 15, čl. 36, čl. 36a, čl. 42 st. 1 i čl. 51 st.1 Krivičnog zakonika Crne Gore, te čl. 226, čl. 227 i čl. 374 Zakonika o krivičnom postupku,
OSUĐUJE
- Na kaznu zatvora u trajanju od 6 ( šest) mjeseci i istovremeno određuje da će se ova kazna izvršiti tako što će je okrivljeni izdržavati u prostorijama u kojima stanuje, nakon pravosnažnosti presude, pri čemu ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija, a ukoliko jednom u trajanju preko 6 časova ili dva puta u trajanju od 6 časova samovoljno napusti prostorije u kojima stanuje sud će odrediti da ostatak kazne zatvora izvrši u UIKS-u.

Na osnovu člana 75 Krivičnog zakonika Crne Gore prema okrivljenom se izriče,
MJERA BEZBJEDNOSTI
Kojom se od okrivljenog Z. D. oduzima predmet izvršenja krivičnog djela i to: pištolj marke,, Z. M 906“, fabričkog broja zrag Y02/190800475, prepravljen u vatreno oružje kalibra 7,65 mm i osam metaka kalibra 7,65 mm.

- Obavezuje se okrivljeni da na ime troškova krivičnog postupka, plati Osnovnom sudu u Baru, iznos troškova paušala od 50,00 eura, na žiro račun br. ..., u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Osnovno državno tužilaštvo u Baru podnijelo je Optužni predlog, Kt br. 342/21 od 08.12.2021. godine protiv okrivljenog Z. D., zbog krivičnog djela ugrožavanje sigurnosti iz čl. 168 st. 1 Krivičnog zakonika Crne Gore u sticaju sa krivičnim djelom nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Dana 31.07.2023. godine, Osnovno državno tužilaštvo u Baru dostavilo je Osnovnom sudu u Baru Zapisnik o pregovaranju-razmatranju mogućnosti zaključenja sporazuma o priznanju krivice okrivljenog Z. D., Kt br. 342/21 od 28.07.2023. godine, Zapisnik o saslušanju okrivljenog Z. D., nakon prihvatanja predloga za zaključenje sporazuma o priznanju krivice Kt. Br. 342/21 od 28.07.2023. godine i Sporazum o priznanju krivice okrivljenog Z. D. Kt. br. 342/21 od 28.07.2023. godine.

Na ročištu za razmatranje Sporazuma održanom dana 11.10.2023. godine, sud je pročitao zapisnik o saslušanju svjedoka M. L. od 08.12.2021. godine, pročitan je zapisnik o saslušanju svjedoka K. S. od 07.09.2021. godine, pročitan je zapisnik o pretresanju prevoznog sredstva Uprave policije CB Bar UBD od 14.06.2021. godine, pročitana je potvrda o privremeno oduzetim predmetima UP CB Bar Ku br. 711/21 od 14.06.2021. godine, pročitan je zapisnik o izvršenoj kontroli prisustva alkohola u organizmu br. 213288 od 14.06.2021. godine, pročitana je službena zabilješka Uprave policije CB Bar od 14.06.2021. godine, pročitan je Izvještaj o vještačenju Forenzičkog centra u Danilovgradu-grupe za hemijska ispitivanja daljine pucanja i utvrđivanja GSR čestica br.1787/21 od 03.08.2021. godine, pročitan je Izvještaj o vještačenju Forenzičkog centra u Danilovgradu-grupe za hemijska ispitivanja daljine pucanja i utvrđivanja GSR čestica br. 1787-2/21 od 05.08.2021. godine, pročitan je Izvještaj o vještačenju Forenzičkog centra u Danilovgradu-grupe za hemijska ispitivanja daljine pucanja i utvrđivanja GSR čestica br. 1788/21 od 05.08.2021. godine, pročitan je Izvještaj o vještačenju Forenzičkog centra u Danilovgradu-grupe za hemijska ispitivanja daljine pucanja i utvrđivanja GSR čestica br. 1789/21 od 12.08.2021. godine, pročitan je Izvještaj o DNK vještačenju Forenzičkog centra u Danilovgradu- grupe za DNK analize br. 1784 od 01.09.2021. godine, pročitan je Izvještaj o balističkom vještačenju Forenzičkog centra u Danilovgradu-grupe za balistiku br. 1786/21 od 13.09.2021. godine, pročitan je Izvještaj o daktiloskopskom vještačenju Forenzičkog centra u Danilovgradu- grupe za DKT ispitivanja br. 1785 od 09.09.2021. godine, izvršen je uvid u fotodokumentaciju Forenzičkog centra u Danilovgradu- grupe za DNK analize br. 1784/21 od 01.09.2021. godine, pročitan je izvod iz KE na ime okrivljenog K br. 250/2023 od 11.10.2023. godine.

Utvrđujući da li postoji dovoljno dokaza o krivici okrivljenog Z. D., za predmetno krivično djelo, na ročištu za razmatranje Sporazuma, sud je cijenio sadržinu navedenih dokaza, iz kojih nesumnjivo proizilazi da je okrivljeni Z. D. u vrijeme, mjesto i na način opisan u izreci presude izvršio krivično djelo ugrožavanje sigurnosti iz čl.168 st.1 u sticaju sa krivičnim djelom- nedozvoljeno držanje oružja iz čl.403 st. 1 Krivičnog zakonika Crne Gore, za koje krivično djelo ga je sud oglasio krivim, nakon što je u svemu prihvatio Sporazum o priznanju krivice.

Odlučujući o krivičnim sankcijama iz Sporazuma o priznanju krivice zaključenog između stranaka, ovaj sud je našao da je predlog stranaka u vezi sa krivičnim sankcijama, i to kaznom zatvora u trajanju od 6 ( šest) mjeseci, a koju kaznu će okrivljeni izdržavati u prostorijama u kojima stanuje, nakon pravosnažnosti presude, s tim što okrivljeni ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija, a ukoliko okrivljeni jednom u trajanju preko 6 (šest) časova ili dva puta u trajanju od 6 (šest) časova samovoljno napusti prostorije u kojima stanuje sud će mu odrediti da ostatak kazne zatvora izvrši u UIKS-u, kao i predlog u vezi sa izricanjem okrivljenom mjere bezbjednosti- oduzimanja predmeta izvršenja krivičnog djela i to: pištolj marke,, Z. M 906“, fabričkog broja zrag Y02/190800475, prepravljen u vatreno oružje kalibra 7,65 mm i osam metaka kalibra 7,65 mm, prihvatljiv, i da su po ocjeni suda predložene krivične sankcije srazmjene stepenu krivice okrivljenog i težini izvršenja krivičnih djela i da će se imajući u vidu da iako je okrivljeni ranije osuđivan, da je oženjen, da je otac jednog djeteta i da je priznao izvršenje krivičnog djela, istim u potpunosti ostvariti svrha kažnjavanja iz člana 32 Krivičnog zakonika Crne Gore, odnosno da okrivljeni ubuduće ne vrši krivična djela, a u okviru opšte svrhe propisivanja i izricanja krivičnih sankcija iz člana 4 stav 2 Krivičnog zakonika Crne Gore.

Shodno čl. 477 st.1. u vezi čl. 75 KZCG sud je okrivljenom izrekao mjeru bezbjednosti oduzimanja pištolja marke,, Z. M 906“, fabričkog broja zrag Y02/190800475, prepravljen u vatreno oružje kalibra 7,65 mm i osam metaka kalibra 7,65 mm,kao predmeta izvršenja krivičnog djela, jer to zahtjevaju interesi opšte bezbjednosti.

Okrivljeni je obavezan da plati troškove kivičnog postupka- sudski paušal Osnovnom sudu u Baru, u iznosu od 50,00 eura, u roku od 15 dana od dana pravosnažnosti Presude donijete na osnovu Sporazuma o priznanju krivice, shodno odredbama čl.226-229 ZKP-a.

Sa iznijetih razloga, a na osnovu člana 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U BARU

Dana, 13.10.2023. godine
ZAPISNIČAR SUDIJA
Nataša Lalović Valentina Vuković
PRAVNA POUKA:

Protiv ove presude nije dozvoljena žalba, osim u slučaju kada nije u skladu sa zaključenim Sporazumom.

DNA:

-ODT-u
-okrivljenom
-braniocu okrivljenog
-u spise