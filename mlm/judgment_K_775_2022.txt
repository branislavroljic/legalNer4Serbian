K. br. 775/22
U IME CRNE GORE
Osnovni sud u Podgorici, sudija Ilija Radulović, uz učešće zapisničarke Nataše Paunović, u krivičnom postupku protiv okrivljenog B. I., zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, nakon javnog glavnog pretresa održanog 13.01.2023. godine, održanog u prisustvu državnog tužioca Marka Mugoše i okrivljenog, izrekao je i istog dana javno objavio,
P R E S U D U
Okrivljeni:

B. I., JMB xxx, od oca V. i majke D., rođene K., rođen x. godine u xxx P., sa prebivalištem u ulici S. N. B. bb u P., državljanin C.G., nezaposlen, razveden, otac troje punoljetne djece, pismen, sa završenom srednjom školom, lošeg imovnog stanja, neosuđivan
Kriv je

Što je:

Dana 10.09.2022. godine, oko 13,30 časova, na B. I. C., u P., ne pridružavajući se saobraćajnog propisa iz člana 97 stav 3 Zakona o bezbjednosti saobraćaja na putevima, svjestan da ovakvim kršenjem saobraćajnog propisa može učiniti krivično djelo, te olako držeći da do toga neće doći ili da će to moći spriječiti, tako ugrozio saobraćaj da je doveo u opasnost život i tijelo ljudi, na način što upravljajući motornim vozilo marke "Mercedes", registarskih oznaka xxxxx, iz pravca ulice S. u pravcu mosta "xxx", na pješačkom prelazu na kojem saobraćaj nije regulisan uređajima za davanje svjetlosnih saobraćajnih znakova, nije prilagodio brzinu vozila kako bi isto bezbjedno zaustavio ispred pješačkog prelaza i propustio pješaka - oštećenu M. M. koja je prelazila kolovoz sa desne na lijevu stranu, gledano iz smjera kretanja vozila, već je usljed tih propusta prednjim dijelom vozila udario oštećenu, kojom prilikom je zadobila laku tjelesnu povredu u vidu nagnječenja kože u predjelu lijevog koljena kružnog oblika, krvnog podliva kože u predjelu unutrašnje strane desnog koljena i otoka nosa,
- čime je učinio krivično djelo ugrožavanje javnog saobraćaja iz čl. 339 st. 3 u vezi sa st.1 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.

Obavezuje se okrivljeni da u budžet Crne Gore, na žiro račun br. 832-21-37, uplati na ime troškova krivičnog postupka iznos od 154,00 €, kao i na ime paušala iznos od 30,00 eura, sve u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Optužnim predlogom Osnovnog državnog tužilaštva Podgorica Kt. br. 1647/22 od 12.12.2022. godine okrivljenom B. I. je stavljeno na teret krivično djelo ugrožavanje javnog saobaraćaja iz čl. 339 st.3 u vezi st. 1 Krivičnog zakonika Crne Gore. Državni tužilac je u završnoj riječi predložio sudu da okrivljenog oglasi krivim i osudi ga po zakonu.

Okrivljeni B. I. je u odbrani datoj u izviđaju i na glavnom pretresu priznao izvršenje krivičnog djela koje mu se stavlja na teret, saglasno u bitnom navodeći da je dana 10.09.2022. godine, oko 13:30 časova upravljao vozilom marke "Mercedes" registarskih oznaka xxx i kretao se Bulevarom I.C. iz pravca raskrsnice sa Ulicom S. u pravcu mosta xxx. Neposredno prije pješačkog prelaza koji se nalazi na raskrsnici sa Ulicom V.Đ., nije vidio da je na pješački prelaz bila stupila jedna gospođa - ovdje oštećena, zbog čega je tu došlo do kontakta između njegovog vozila i njenog tijela. Odmah je zaustavio vozilo, vidio da je oštećena pala i da je sama ustala, pri čemu nije imala neke vidne povrede. Iako nije htjela da se pregleda, on je insistirao da je povede u Hitnu, što je i uradio, gdje su joj konstatovali lake tjelesne povrede. Koliko se sjeća, kretao se brzinom od oko 40 km/h i on nju nije vidio u trenutku kada je ona stupila na pješački prelaz. U završnoj riječi, okrivljeni je naveo da mu je iskreno žao što je došlo do predmetnog događaja i da nikada u životu ranije nije krivično odgovarao, a istakao je i to da su on i oštećena M. M. nakon ovog događaja izgradili prijateljski odnos i familijarno se posjećuju.

Uzimajući u obzir potpuno i jasno priznanje okrivljenog, koje u toku postupka nije dovedeno u sumnju i cijeneći ga kao dokaz, sud primjenom čl. 458 st. 2 Zakonika o krivičnom postupku nije izvodio druge dokaze, osim Izvoda iz registra kaznenih evidencija Ministarstva pravde KE 1992/22 od 29.12.2022. godine na ime okrivljenog, od kojeg zavisi vrsta i mjera krivične sankcije. Na taj način je tokom postupka nesumnjivo utvrđeno da je okrivljeni dana 10.09.2022. godine, oko 13,30 časova, na Bulevaru I. C. u P., ne pridržavajući se saobraćajnih propisa iz čl. 97 st. 3 Zakona o bezbjednosti saobraćaja na putevima, tako ugrozio javni saobraćaj da je doveo u opasnost život i tijelo ljudi na način što je, upravljajući vozilom marke "Mercedes" reg. oznaka xxx iz pravca ulice S. u pravcu mosta "xxx", na pješačkom prelazu na kojem saobraćaj nije regulisan uređajima za davanje svjetlosnih saobraćajnih znakova, nije prilagodio brzinu vozila kako bi isto bezbjedno zaustavio ispred pješačkog prelaza i propustio pješaka - oštećenu M. M. koja je prelazila kolovoz sa desne na lijevu stranu, gledano iz smjera kretanja vozila, već je usled tih propusta prednjim dijelom vozila udario oštećenu, kojom prilikom je zadobila laku tjelesnu povredu u vidu nagnječenja kože u predjelu lijevog koljena kružnog oblika, krvnog podliva kože u predjelu unutrašnje strane desnog koljena i otoka nosa.

Članom 97 st. 3 Zakona o bezbjednosti saobraćaja na putevima je propisano da ako na pješačkom prelazu saobraćaj nije regulisan uređajima za davanje svijetlosnih saobraćajnih znakova niti znacima policijskih službenika, vozač je dužan da prilagodi brzinu vozila tako da u svakoj situaciji koju vidi ili ima razloga da predvidi može bezbjedno da zaustavi vozilo ispred pješačkog prelazai propusti pješaka koji je već stupio ili stupa na pješački prelaz ili pokazuje namjeru da će stupiti na pješački prelaz.

Cijeneći subjektivni odnos okrivljenog prema izvršenom djelu, sud nalazi da je isti postupao iz nehata, tj. da je bio svjestan da svojom nepropisnom vožnjom i time što nije prilagodio brzinu vozila kako bi isto bezbjedno zaustavio ispred pješačkog prelaza i propustio pješaka, krši saobraćajne propise i da time može ugroziti saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti. Time je u radnjama okrivljenog, pored objektivnih ostvaren i subjektivni element bića krivičnog djela ugrožavanje javnog saobraćaja iz čl. 339 st. 3 u vezi sa st. 1 Krivičnog zakonika Crne Gore.

Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je na strani okrivljenog kao olakšavajuće okolnosti cijenio njegove lične prilike, odnosno činjenicu da je lošeg imovnog stanja i njegovo držanje nakon učinjenog krivičnog djela izraženo kroz prihvatanje odgovornosti i iskreno kajanje, kao i to što je nakon događaja oštćenu odveo na ljekarski pregled, a zatim je i više puta posjećivao, kako bi se uvjerio u njeno zdravstveno stanje. Sud je prilikom odlučivanja, cijenio i raniji život okrivljenog, odnosno činjenicu da isti ranije nije osuđivan, a što se utvrđuje iz Izvoda iz registra kaznenih evidencija Ministarstva pravde, ljudskih i manjinskih prava KE 1992/22 od 29.12.2022. godine. U odsustvu otežavajućih okolnosti, a imajući u vidu sve utvrđene olakšavajuće okolnosti, sud je primjenom čl. 53 i 54 Krivičnog zakonika Crne Gore, okrivljenom B. I. izrekao uslovnu osudu, na način što je prethodno utvrdio kaznu zatvora u trajanju od 30 (trideset) dana i istovremeno odredio da se ista neće izvršiti ukoliko okrivljeni u roku od 1 (jedne) godine po pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora u dovoljnoj mjeri uticati na okrivljenog da ubuduće ne vrši krivična djela, pri čemu će se u svemu ostvariti svrha izricanja uslovne osude, propisana čl. 52 Krivičnog zakonika Crne Gore, u okviru opšte svrhe izricanja krivičnih sankcija propisane čl. 4 istog zakonika.

Kako je okrivljeni oglašen krivim, sud ga je, shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka plati ukupan iznos od 184,00 eura, koji se odnosi na ime troškova medicinskog vještačenja u iznosu od 71,50 eura, saobraćajnog vještačenja u iznosu od 82,50 eura i paušalnih troškova u iznosu od 30,00 eura, koji je određen prema trajanju i složenosti postupka i imovnom stanju okrivljenog.

Na osnovu iznijetih razloga, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana 13.01.2022. godine
ZAPISNIČARKA S U D I J A
Nataša Paunović Ilija Radulović
DN-a: Po primjerak presude dostaviti:

- ODT Podgorica,
- Okrivljenom,
- Oštećenoj po pravosnažnosti presude,
- a/a.

Postupljeno dana ________________
Namještenik suda_________________
PRAVNA POUKA: Protiv ove presude dozvoljena je
žalba u roku od 8 dana od dana
prijema prepisa iste, Višem sudu
u Podgorici, a preko ovog suda.

ZTO. Nataša Paunović
DN-a: Po primjerak presude dostaviti:

- ODT Podgorica,
- Okrivljenom,
- Oštećenoj po pravosnažnosti presude,
- a/a.

Postupljeno dana ________________
Namještenik suda_________________