K.br.53/14
U IME CRNE GORE
OSNOVNI SUD U ŽABLJAKU, kao nadležni prvostepeni krivični sud po sudiji Jovković Milovanu, kao sudiji pojedincu, uz sudelovanje Kaljević Nadje kao zapisničara, u krivičnom predmetu protiv okrivljenog D. G. iz D. J. bb, zbog krivičnog djela ugrožavanja sigurnosti iz čl.168 stav 1 Krivičnog zakonika Crne Gore (KZCG), te okrivljenog D. D. iz M. C. G. Ž., zbog krivičnog djela laka tjelesna povreda iz čl.152 stav 2 u vezi stava 1 Krivičnog zakonika Crne Gore (KZCG), koji se vodi po optužnom predlogu ODT iz P. Kt.br.263/14 od 13.11.2014 godine, nakon završenog usmenog, javnog i glavnog pretresa održanog dana 14.05.2015 godine u prisustvu uredno pozvanih Zamjenika ODT Pljevlja Sanje Golubović i okrivljenih D. G. i D. D., donio je i javno objavio dana 18.05.2015 godine,

P R E S U D U
I. Okrivljeni D. G. sa JMBG ... od oca N. i majke C. rodjene Ž., rodjen ... godine u selu M. C. G. sa prebivalištem u D. J. bb, penzioner, državljanin CG, pismen, završio osnovnu školu, udovac,otac četvoro punoljetne djece, lošeg imovnog stanja, osudjivan i to presudom Osnovnog suda u Ž. K.br.27/13 od 25.09.2014 na 30 dana zatvora, protiv koga se ne vodi postupak za drugo krivično djelo,
II. Okrivljeni D. D. sa JMBG ... od oca N. i majke C. rodjene Ž., rodjen ... godine u selu M. C. G. sa prebivalištem u selu M. C. G. , penzioner, državljanin CG, pismen, završio srednju školu, oženjen ,otac četvoro punoljetne djece, lošeg imovnog stanja, neosudjivan, protiv koga se ne vodi postupak za drugo krivično djelo,
I. Okrivljeni D. G., na osnovu čl.373 stav 1 tačka 2 Zakonika o krivičnom postupku (ZKP-a),
OSLOBADJA SE OD OPTUŽBE
Da je,
Dana 17.10.2014 godine oko 10:30h u mjestu M. C. G. opština Ž.,svjestan svog djela čije je izvršenje htio, znajući da je njegovo djelo zabranjeno, ugrozio sigurnost oštećenom D.. D., prijetnjom da će napasti na život i tijelo oštećenog, na način što je držeći u jednoj ruci sjekiru, a u drugoj dva drvena kolca oštećenom uputio riječi prijetnje "Jebem ti majčinu majku što si živio, živio si",
- čime bi izvršio krivično djelo ugrožavanja sigurnosti iz čl.168 stav 1 Krivičnog zakonika Crne Gore (KZCG),
- jer nije dokazano da je izvršio krivično djelo koje mu je stavljeno na teret.

Oštećeni D. D. se sa imovinsko pravnim zahtjevom upućuje na parnicu.

II. Prema okrivljenom D. D., na osnovu čl.372 tačka 1 Zakonika o krivičnom postupku ( ZKP-a),
OPTUŽBA SE ODBIJA
Da je
Dana 17.10.2014 godine oko 10:30h u mjestu M. C. G. opština Ž., lako tjelesno povrijedio oštećenog D. G., na način što ga je kamenjem sredstvom podobnim da tijelo teško povrijedi ili zdravlje teško naruši gađao i udario u predjelu glave - jagodične kosti, a potom u predio lijeve podlaktice nanijevši mu tom prilikom lake tjelesne povrede u vidu oguljotine u predjelu zigomatične kosti sa lijeve strane veličine 3 x 2cm, krvni podliv u predjelu donjeg kapka sa lijeve strane veličine 4x2cm i oguljotinu u predjelu lijeve podlaktice spolja veličine 1x1cm,
- čime bi izvršio krivično djelo laka tjelesna povreda iz čl.152 stav 2 u vezi stava 1 Krivičnog Zakonika Crne Gore (KZCG).

- usled odustanka ODT-a i oštećenog D. G. od optužbe, od započinjanja do završetka glavnog pretresa.

Troškovi krivičnog postupka u iznosu od 320,10€, padaju na teret budžetskih sredstava suda.

O b r a z l o ž e nj e
ODT iz Pljevalja u optužnom predlogu Kt.br.263/14 od 13.11.2014 godine dajući opis radnje izvršenja pravno je ocijenio da je okrivljeni D. G., izvršio krivično djelo ugrožavanja sigurnosti iz čl.168 stav 1 Krivičnog zakonika Crne Gore, a okrivljeni D. D. izvršio krivično djelo lake tjelesne povrede iz čl. 152 stav 2 u vezi stava 1 Krivičnog zakonika Crne Gore na način, mjesto i u vrijeme kako je to bliže opisano izrekom presude.

U završnoj riječi Zamjenik ODT iz Pljevalja je izjavila da ostaje pri podnijetom optužnom predlogu pod tačkom 1 optuženja, protiv okrivljenog D. G., zbog krivičnog djela ugrožavanje sigurnosti iz čl.168 stav 1 KZCG koje mu je optužbom stavljeno na teret, s tim što precizira optužni predlog pod tačkom 1 na način što iza riječi "Žabljak" u drugom redu optuženja treba da stoji "svjestan svog djela čije izvršenje je htio, znajući da je njegovo djelo zabranjeno" dok u ostalom dijelu ostaje isto, pa predlaže da sud okrivljenog D. G. oglasi krivim za izvršeno krivično djelo, koje mu se optužnim predlogom stavlja na teret i osudi po zakonu. Dok odustaje od daljeg krivičnog gonjenja protiv okrivljenog D. D. zbog krivičnog djela koje mu je optužnim predlogom pod tačkom 2 stavljeno na teret, a ovo iz razloga što je vještak sudsko medicinske struke dr. B. B. u svom osnovnom nalazu i mišljenju, a i danas na glavnom pretresu izjavio da je dana 17 oktobra 2014 godine D. G. zadobio tešku tjelesnu povredu, a što je vještak utvrdio na osnovu dostavljene medicinske dokumentacije.

U završnoj riječi okrivljeni D. D. je izjavio da prihvata završnu riječ zastupnika ODT, a s obzirom da ima status svjedoka oštećenog nakon odustanka ODT od krivičnog gonjenja pridružuje se krivičnog gonjenju protiv okrivljenog D. G. i ispostavlja imovinsko pravni zahtjev, te traži da se isti osudi po zakonu.

U završnoj riječi okrivljeni D. G. je izjavio da prihvata završnu riječ ODT i ostavlja na ocjenu ODT-u dalje gonjenje okrivljenog D. D., a u odnosu na svoje optuženje ostaje u svemu pri svojoj odbrani, ističući da nije kriv za krivično djelo stavljeno mu na teret i predlaže da ga sud oslobodi.

U svojoj odbrani okrivljeni D. D. je izjavio da je dana 17.10.2014 godine oko 10:30h kada je pošao u štalu da donese krompire primijetio brata G. da ide cestom i da nosi nekakvo kolje na ramenu. Bio je ispred svoje kuće udaljen od kuće 20m, a G.je bio udaljen od njega nekih 10-tak metara. Kada se iz pravca štale kretao prema kući začuoje da se nešto srušilo iza njegovih ledja, nekakav tutanj, pa se okrenuo i vidio da G. baca kolje sa ramena i kreće se prema njemu držeći u jednoj ruci sjekiru, a u drugoj dva drvena lučeva kolca dužine 50-60cm, krećući se prema njemu rekao je "Jebem ti majčinu majku , što si živio, živio si". Tada je počeo da bježi od G. govoreći "G., odbij se bez grdila moga i tvora", a on je držeći sjekiru i dva kolca u rukama nastavio je da se kreće prema njemu govoreći "Nej, što si živio, živio si" i tada je jedan kolac bacio prema njemu, odnosno gadjao ga kolcem, ali ga nije pogodio. U samoodbrani je odmah uzeo kamenje i počeo da ga gadja, a istovremeno je i G. uzeo kamenje i gadjao ga kamenjem. Nezna da li je G. pogodio kamenom i da li mu je nanio povrede, ali gadjao je u namjeri da ga pogodi u samoodbrani, a u svojoj samoodbrani napao bi i gadjao svakoga ko podje da mu ugrožava život. Nezna kolike dimenzije je bio kamen kojim je gadjao G., ali bio je veličine kruške ili jabuke. Pridružuje se krivičnom gonjenju protiv G. , jer mu je ugrozio život na kućnom pragu i uplašio se kada je sa sjekirom i koljem krenuo na njega i počeo da mu prijeti, jer mu to nije prvi put, a on je srčani bolesnik. Ističe imovinsko pravni zahtjev za naknadu štete koji će precizirati u daljem toku postupka.

U svojoj odbrani okrivljeni D. G.je izjavio da ne priznaje da je učinio krivično djelo koje mu se stavlja na teret. Dana 17.10.2014 godine oko 10:30h vraćao se iz šume gdje je bio da osječe neka dva kolca da zagradi kotar. Njegov brat D. ga je sačekao odnosno izvršio je zasjedu iza zida na njega i gađao ga je kamenom i pogodio ga u predjelu vilice. Pobjegao je sa lica mjesta put svoje kuće, a on ga je gađao sa kamenjem. Nije mu upućivao nikakve riječi prijetnje, niti mu je sa sjekirom i kolcima na bilo koji način prijetio. Nepriznaje da mu je uputio riječi prijetnje "Jebem ti majku majčinu što si živio, živio si", jer je i njega kao brata mu D. rodila ista majka. Istina je ta da ga je sačekao kao što je naveo iz zasjede, dok je bježao put svoje kuće, a ovo jer mu je bilo krivo zbog sporazuma koji je postigao oko zemlje sa njegovim sinom, te mu je plaćena radi nagodbe izvjesna suma novca.

Sud je radi rasvetljenja činjeničnog stanja izveo sledeće dokaze: saslušao je svjedoka D. M., pročitao: izvještaj ljekara za HMP u Ž. na ime D. G.od 17.10.2014 godine, nalaz i mišljenje sudskog vještaka dr P. M. dat na zapisniku pred ODT Pljevlja Kt.bt.263/14 od 13.11.2014 godine, te istog neposredno saslušao na glavnom pretresu od 18.12.2014 godine, nalaz i mišljenje vještaka sudsko medicinske struke dr B. B. od 25.12.2014 godine, te istog neposredno saslušao na glavnom pretresu od 14.05.2015 godine, izvršio uvid u 5 fotografija u boji lica mjesta, u izvod iz registra KE Ministarstva pravde CG za okrivljenog D. G. br.21/15 od 14.05.2015 godine, te u izvod iz registra KE Ministarstva pravde CG za okrivljenog D. D. br.20/15 od 14.05.2015 godine
Iz iskaza svjedoka D. M., proizilazi da je dana 17.10.2014 godine bio kod majke koja živi u selu M. C. G.. Kod njega u kuću oko 11:00h došao je D. gojko njegov daljnji rodjak, koji je bio krvav u predjelu lijevog oka, a takodje i u predjelu ruku i tražio da pozove policiju i hitnu pomoć. Njegova majka je pita G. šta mu se desilo i od čega je krvav, a on je odgovorio da ga je kamenom udario njegov brat D. D.. Njegova sestra koja živi sa majkom u selu pozvala je HMP i policiju. Nije bio prisutan kritičnom dogadjaju, niti zna ko je koga udarao, ni zbog čega se dogodio incident izmedju braće D., a taj dogadjaj takodje nijesu vidjele njegova majka K. ni sestra M.. Odpratio je G. do njegove kuće, koja je udaljena odprilike oko 400m od njegove kuće i tu je sa njim sačekao policiju. Poznato mu je da su oni od ranije u negovoru, a nije ni pitao šta je kritične prilike bio uzrok svadje izmedju braće D.. Kasnije je vidio njegovog brata D., ali ga nije ništa pitao u vezi kritičnog dogadjaja niti se za to interesovao.

Iz izvještaja ljekara za HMP u Ž. na ime D. G. od 17.10.2014 godine, proizilazi da je D. G. bio u JZU Zavod za HMP u Ž., radi se o povredama lica dovedenog iz tuče, oguljotina u predjelu zigomatične kosti (jagodična kost) sa lijeve strane 3x2cm, krvni podliv u predjelu donjeg kapka veličine 4x2cm i oguljotine u predjelu lijeve podlaktice s polja veličine 1x1cm.

Iz nalaza i mišljenja sudskog vještaka dr P. M. dat na zapisniku pred ODT Pljevlja Kt.bt.263/14 od 13.11.2014 godine, te istog neposredno saslušao na glavnom pretresu od 18.12.2014 godine, proizilazi da je uvidom u medicinsku dokumentaciju koja glasi na ime D. G., a to je izvještaja ljekara za HMP u Ž. na ime D. G. od 17.10.2014 godine, našao da stoji: povreda lica dovedenog iz tuče, oguljotina u predjelu zigomatične kosti (jagodična kost) sa lijeve strane 3x2cm, krvni podliv u predjelu donjeg kapka veličine 4x2cm i oguljotine u predjelu lijeve podlaktice s polja veličine 1x1cm. Radi se o lakim tjelesnim povredama. Povrede su nastale udarcima tupe sile po glavi - licu i lijevoj podlaktici, obje povrede na licu su mogle nastati od jednog udarca tupim tvrdim predmetom tipa kamen, drvo i sl. a mogla je nastati padom i udarom u tvrdu podlogu. Povreda na predjelu jagodice je krvarila, a u predjelu kapka je samo krvni podliv. Povreda u predjelu lijeve podlaktice mogla je nastati jednim udarcem tupim tvrdim predmetom, kamenom , drvetom i slično , a mogla je nastati padom i udarom u tvrdu podlogu. Vještak je neposredno saslušan na glavnom pretresu, pa je u potpunosti ostao pri datom osnovnom nalazu koji je uradjen na osnovu priložene medicinske dokumentacije u spistu predmeta.

Sud je cijenio nalaz i mišljenje vještaka medicinske struke dr P. M., te njegovo neposredno saslušanje, kao u svemu objektivan, dat u skladu sa pravilima nauke i struke, na osnovu izvještaja ljekara HMP u Ž., o povredama za oštećenog D. G., pa ga je u potpunosti prihvatio pri čemu treb imati u vidu da stranke istome nijesu prigovorile.

Iz nalaza i mišljenja vještaka sudsko medicinske struke dr B. B. od 25.12.2014 godine, te istog neposredno saslušao na glavnom pretresu od 14.05.2015 godine, utvrdjeno je da je D. G. star 80 godina pregledan prvo dana 17.10.2014 godine od strane ljekara HMP na Ž., zbog povrede glave i lijeve ruke povreda zadobijenih istog dana to jest 17.10.2014 godine, da je tom prilikom uradjen redgenski snimak kostiju lica, a da je nakon ovoga pregleda upućen na liječenje kod kuće, da je tokom liječenja kod kuće dana 20 i 21.10.2014 godine bio na pregledima, kod ljekara specijalista, hirurga, neuro hirurga MMFH, radiologa i oftomologa KC CG,a nakon završenih ovih pregleda upućen na liječenje kod kuće. Prilikom uradjenih pregleda ljekari su konstatovali sledeće povrede: I. Povreda licnog dijela glave u vidu nagnječen ja kože i mekog podkožnog tkiva, lijevog jagodičnog predjela, te povrede u vidu preloma prednjeg i zadnjeg zida gornjeviličnog sinusa, lijeve gornjovilične kosti lica sa oštećenjem krvnih sudova, kako mekog tkiva ovog dijela lica, tako i krvnih sudova kosti zida sinusa, te prodora krvnog sadržaja u prostor ovog sinusa i prodor vazduha iz šupljine sinusa u meko okolno tkivo oko ovog sinusa i na kraju dvostrukog preloma slepoočnog nastavka lijeve jagodične kosti, kojim se ova jagodična kost zaglobljava sa lijevom slepočnom kosti lobanje. Ova je povreda nastala djelovanjem zamahnute tupotvrde sile ravne površine srednjeg inteziteta djelovanja koja je djelovala na glavu povrijedjenog u jednom navratu odnaprijed više sa lijeve strane i gotovo horizontalno u odnosu na uzdužnu os glave povrijedjenog. Nakon zadobijanja ove povrede došlo je do prodora krvnog sadržaja u prostor lijevog gornjeviličnog sinusa i vazduha u okolno meko tkivo ovog sinusa, a iz oštećenih krvnih sudova do nastanka krvnog podliva kože donjeg kapka lijevog oka kože oko lijevog očnog predjela i rvnog podliva ispod sluuzokože lijeve obrazine usne šupljine, a dio krvnog sadržaja je kroz spoljašnje otvore nosa izašao i u spoljašnju sredinu. Ova je povreda mogla nastati djelovanjem zamahnute kamenice, prikazane u fotodokumentaciji sudskih spisa, njenim ravnim zaobljenim dijelom, a nemože se isključiti i mogućnost nastanka ove povrede djelovanjem stisnute zamahnute šake ili neke slične sile opisanih karakteristika. Ova je povreda obična teška tjelesna povreda. II. Povreda podlaktice lijeve ruke a u vidu oguljotine kože, njene spoljašnje strane nastala je djelovanjem zamahnute tupotvrde sile ravne površine slabijeg i tangencionalnog djelovanja na pomenutu stranu podlaktice lijeve ruke, a u momentu kada je povrijedjeni spoljašnjom stanom podlaktice lijeve ruke bio okrenut ka toj sili. Sila je djelovala u jednom navratu dovodeći do oštećenja površinskog sloja kože i sitnih krvnih sudova kože , te izlaska manje količine krvnog sadržaja sa površine oguljotine, a u spoljašnju sredinu, dok su dublje strukture podlaktice ostale nepovrijedjene. Ova povreda je mogla nastati djelovanjem zamahnute kamenice ili slične sile opasnih karakteristika, a nemože se sasvim isključiti i mogućnost nastanka prilikom pada na kakvu tvrdu i ravnu podlogu, ali je ovakva mogućnost manje vjerovatno. Ova povreda je laka tjelesna povreda. Navedene i opisane povrede nastale su kratko vrijeme jedna za drugom dana 17.10.2014 godine od kojih povreda licnog dijela glave opisana pod br.I je obična teška povreda, a u zbiru ove povrede prestavljaju običnu tešku tjelesnu povredu. Vještak je neposredno saslušan na glavnom pretresu pa je izjavio da ostaje u potpunosti pri datom nalazu i mišljenju. Iz pregledane medicinske dokumentacije, a koju je opisao u svom osnovnom nalazu D. G. je povrede glave i lijeve ruke zadobio dana 17.oktobra 2014 godine, stim što je prvi pregled D. G.obavljen od strane ljekara HMP Ž. istoga dana, ostali pregledi uradjeni od strane ljekara KC CG uradjeni 20 i 21 oktobra 2014 godine to jest tri odnosno 4 dana nakon zadobijenih povreda . I ljekar HMP na Ž. kao i ljekari KC CG prilikom uradjenih pregleda nedvosmisleno su konstatovali da su povrede kod D. G. nastale dana 17. oktobra 2014 godine.Pojašnjava da je prilikom izrade ovog nalaza imao u vidu da je ljekar MFH CG u svom uradjenom pregledu dana 20.10.2014 godine, a što je naveo pod tačkom 6 svog nalaza naglasio da je krvni podliv donjeg kapka lijevog oka u povlačenju što upućuje na zaključak da je povreda nastala 3-4 dana ranije, a da se D. G. javio na pregled, jer je imao gubitak svijesti i otežano žvakanje. Osim toga svi ljekari KCCG pominju u svojim izvještajima da su povrede kod D. G. nastale tri dana prije uradjenih pregleda u KCCG, a to znači 17 oktobra 2014 godine.

Sud je cijenio nalaz i mišljenje vještaka sudsko medicinske struke dr B.B., te njegovo neposredno izjašnjenje, kao u svemu objektivno, dato u skladu sa pravilima nauke i struke od strane dugogodišnjeg sudskog vještaka, a isti se zasniva na činjenicama koje su neposredno utvrdjene kroz medicinsku dokumentaciju ljekara specijalista (hirurga, neurohirurga, MFH, radiologa i oftomologa) sa pregleda kod KBC CG, dostavljenu na glavnom pretresu dana 18.12.2014 godine, pa ga je u potpunosti prihvatio, pri čemu treba imati u vidu da stranke istome nijesu prigovorile.

Iz uvida u 5 fotografija u boji lica mjesta prikazano je lice mjesta u slici sa pronadjenim kamenom, kojim je najvjerovatnije pogodjen D.G., te drugim kamenom kojim je najvjerovanije pogodjen D. G., te sa crvenom mrljom nalik na krv, te sjekirom i drvenim koljem koje je imao kod sebe pri povratku iz šume D. G..

Cijeneći odbranu okrivljenoga D. G. i dokaze pojedinačno, te u medjusobnoj vezi jednih sa drugima, a sve u smislu čl. 370 ZKP-a, sud je utvrdio činjenično stanje i na osnovu tako utvrdjenog činjeničnog stanja zaključio da nije dokazano da je okrivljeni D. G. izvršio krivično djelo na način kako je to navedeno u podnijetom optužnom predlogu.

Naime optužnim aktom prestavljeno je da je okrivljeni D. G. kritičnog dana i vremena uputio oštećenom D. D. riječi prijetnje, "Jebem ti majčinu majku što si živio, živio si", držeći u jednoj ruci sjekiru, a u drugoj dva drvena kolca. Okrivljeni D. G. negira da je kritičnog dana i vremena na ovaj način uputio riječi prijetnje oštećenom D. D., te da se tom prilikom vraćao iz šume, gdje je bio da osječe dva kolca, odakle objašnjenje zašto se kod njega u tom momentu konflikta sa bratom D. našla sjekira i kolje. Brat D. ga je sačekao iza zida i napao gadjajući ga kamenjem, a dok je on bježao sa lica mjesta, pogodio ga sa kamenom u predjelu vilice i nanio mu povredu. Kako okrivljeni D. G. negira da je oštećenom D. uputio riječi prijetnje, sud je sa posebnom pažnjom cijenio iskaz svjedoka D. M. iz koga je utvrdio da svjedok nije bio prisutan na licu mjesta, te nezna kako se odigrao predmetni dogadjaj i ko je koga udarao. Vidio je da je G. bio krvav u predjelu lijevog oka i ruku i od njega je čuo da ga je udario brat D. kamenom, a on se nije dalje interesovao, niti pitao ništa u vezi kritičnog dogadjaja. Tom prilikom mu se G. obratio tražeći da pozove policiju i hitnu pomoć. Kod ovakvog iskaza svjedoka da je vidio D. G., krvavog u predjelu lijevog oka i ruku, te od njega čuo da ga je udario brat D. kamenom, te imajući u vidu navode iz odbrane okrivljenog D. G. da ne priznaje da je kritične prilike uputio bratu D. riječi prijetnje bliže navedene u optužnm aktu, te da je kritične prilike od strane brata D. zadobio povrede, a što je potvrdjeno nalazima vještaka dr P. M., a kasnije i dr B. B., te analizirajući iskaz D. D. koji je tvrdio da mu je tom prilikom brat G. uputio riječi prijetnje navedene bliže u optužnom aktu, držeći u jednoj ruci sjekiru, a u drgoj dva kolca, te je on u samoodbrani odmah uzeo kamenje i počeo da gadja G., ali u namjeri da ga pogodi, jer mu je kako je sam naveo tim načinom ugrozio život i uplašio ga,a za koji svoj iskaz dakić D. nije sudu ponudio nijedan validan dokaz, niti se iz dokaza koje je sud analizirao to može zaključiti, te sud nije prihvatio navode iz iskaza D. D., da su mu tom prilikom na način kako je to opisao upućene riječi prijetnje.

S toga iz izvedenih dokaza dovedeći ih u vezu sa odbranom okrivljenoga ovaj sud nije mogao na nesumljiv način utvrditi da je okrivljeni D. G. izvršio krivično djelo ugrožavanje sigurnosti iz čl.168 stav 1 Krivičnog zakonika Crne Gore (KZCG), jer stanje dokaza ne upućuje na nesumljiv zaključak da je okrivljeni izvršio ovo krivično djelo sa činjeničnim opisom sadržanim u optuženju, pa je sa navedenih razloga, a imajući u vidu načelo " in dubio pro reo", po kojem činjenice koje idu na teret okrivljenom moraju biti na nesumljiv način dokazane, a što tokom ovog postupka nije učinjeno iz kog razloga je sud primjenom čl.373 stav 1 tačka 2 ZKP-a oslobodio okrivljenog od optužbe.

Imajući u vidu da je ODT u toku glavnog pretresa odustao od optužbe protiv okrivljenog D. D., zbog krivičnog djela pod tačkom II. optužnog predloga, a ovo iz razloga što je vještak sudsko medicinske struke drl. B. B. u svom osnovnom nalazu i mišljenju a i danas na glavnom pretresu izjavio da je dana 17 oktobra 2014 godine D. G. zadobio tešku tjelesnu povredu, a što je vještak utvrdio na osnovu dostavljene medicinske dokumentacije, sud je shodno čl. 372 tačka 1 ZKP-a odlučio kao u izreci presude, obzirom da se D.G. u svojstvu oštećenog u potpunosti saglasio sa izjavom ODT Pljevlja.

Sud je cijenio i druge provedene dokaze, ali je zaključio da isti nijesu od uticaja na drugačije odlučivanje u ovom krivično pravnom postupku.

Shodno čl.230 ZKP-a troškovi krivičnog postupka u iznosu od 320,10€ koji prestavljaju troškove vještačenja po vještacima medicinske struke dr M. P. i vještaka sudsko medicinske struke dr B. B. padaju na teret budžetskih srestava suda.

Shodno čl.239 ZKP-a sud je oštećenom u ovom postupku D. D. za ostvarivanje imovinsko pravnog zahtjeva uputio na parnični postupak.

Na gore iznijetom sud je zasnovao svoju odluku.

OSNOVNI SUD U ŽABLJAKU, dana 18.05.2015 godine

ZAPISNIČAR SUDIJA
Nadja Kaljević.s.r. Milovan Jovković.s.r.

PRAVNA POUKA:Protiv ove presude dozvoljena je žalba u roku od 8 dana od
dana prijema pismenog otpravka iste višem sudu Bijelo Polje, a preko ovog suda