U IME CRNE GORE
K.br. 138/17
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog M. K., koga po službenoj dužnosti brani D. D., advokat iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 126/17 od 22.11.2017. godine, koju je na ročištu povodom odlučivanja o sporazumu o priznanju krivice zastupala Lepa Medenica - državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 16.04.2018. godine, donio je
P R E S U D U
Optuženi:

M. K., zv. "K.", JMB..., od oca I. i majke D., rođene B., rođen .... godine u B... - R. Srbija, sa prebivalištem u R.Srbiji, B... - ul. M... br. ..., državljanin R. Srbije, oženjen, otac jednog maloljetnog djeteta, penzioner, završio gimnaziju - apsolvent političkih nauk, srednjeg imovnog stanja, osuđivan i to presudom Okružnog suda u Beogradu, broj K-1339/06 od 13.11.2006. godine, zbog krivičnog djela iz čl. 246 st. 3 KZ RS, na kaznu zatvora u trajanju od tri mjeseca, uslovo na godinu, presudom Okružnog suda u Beogradu, broj K-2120/07 od 16.04.2008. godine, zbog krivičnogdjela iz čl. 246 st. 3 KZ RS, na kaznu zatvora u trajanju od 4 mejseca, presudom Prvog osnovnog suda u Beogradu, broj K- 5082/13 od 06.11.2013.godine, zbog krivičnog djela iz čl. 246 slovo A st.1 KZ RS, na kaznu zatvora u trajanju od 40 dana i izrečena mu je mjera bezbjednosti oduzimanje predmeta i presudom Prvog osnovnog suda u Beogradu, broj K-1960/16 od 26.12.2016. godine, zbog krivičnog djela iz čl. 246 slovo A st. 1. KZ RS, na kaznu zatvora sa izdržavanjem kod kuće, u trajanju od 5 (pet) mjeseci i mjerom bezbjednosti - oduzimanje predmeta, u pritvoru od 11.09.2017. godine,
KRIV JE
Zato što je:

Dana 11.09.2017. godine, u Podgorici, na željezničkoj stanici, u vozu, neovlašćeno radi prodaje držao opojnu drogu marihuanu- supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je, pored sebe na sjedištu u kupeu voza u kesi držao opojnu drogu marihuanu, koja je bila upakovana u jedan veći pvc zamotuljak, u količini od 1017,34 grama, a koju opojnu drogu su ovlašćeni policijski službenici tom prilikom pronašli i oduzeli od optuženog, a ista je bila namijenjena daljoj neovlašćenoj prodaji,
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa ga je sud primjenom citiranih zakonskih odredbi, te odredbi čl. 32, čl.33, čl.34, čl.36, čl. 42, čl. 45, čl. 46 i čl. 51. Krivičnog zakonika Crne Gore, te odredbi čl. čl. 226, čl. 229, čl. 303. i čl.374. Zakonika o krivičnom postupku.

O S U Đ U J E
Na kaznu zatvora u trajanju od 11 (jedanaest) mjeseci, u koju kaznu mu se uračunava vrijeme provedeno u pritvoru, počev od 11.09.2017. godine od 16,50 časova.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana ukupne neto mase 1017,34 grama, koja se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice u budžet Crne Gore na broj 832-7113-04 uplati troškove u iznosu od 2.783,00 eura, na ime nagrade braniocu po službenoj dužnosti, adv. D. D., te da na ime paušala Višem državnom tužilaštvu u Podgorici, uplati iznos od 100,00€, na račun Vrhovnog državnog tužilaštva broj 832-1187-31, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 126/17 od 22.11.2017. godine, optuženom M. K. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 03.04.2018. godine, Više Državno tužilaštvo dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 16.04.2018.godine, sud je pročitao dokaze predložene optužnicom i to: Službena zabilješka Uprave policije - Grupa za suzbijanje droge Podgorica Ku.br. 718/17 od 11.09.2017. godine i izvršio uvid u fotodokumentaciju Uprave policije - CB Podgorica br. 59-10-244-1977/2058 od 11.09.2017. godine, dvije potvrde Uprave policije - CB Podgorica Ku.br. 718/17 od 11.09.2017. godine o privremeno oduzetim predmetima na ime M. K., Izvještaj Forenzičkog centra Danilovgrad o hemijskom vještačenju br. 4247/17 od 30.10.2017. godine i izvršio uvid u fotodokumentaciju koja je sastavni dio izvještaja o hemijskom vještačenju br. 4247/17 od 30.10.2017. godine, Izvod iz kaznene evidencije na ime optuženog, Ministarstva unutrašnjih poslova Republike Srbije 05/11 broj 235-565/18 od 18.01.2018. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državna tužiteljka pružila dovoljno dokaza o krivici optuženog, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 11(jedanaest) mjeseci, srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka i to paušala Višem državnom tužilaštvu u Podgorici iznos od 100,00€, koji je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, te da u budžet Crne Gore, na žiro račun broj 832-7113-04, uplati iznos od 2.783,00€, na ime nagrade braniocu po službenoj dužnosti, a sve u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 16.04.2018.godine
S U D I J A
Predrag Tabaš
DN-a, po primjerak:

- VDT Podgorica,
- ZIKS - Spuž
-Optuženom,
- Braniocu optuženog,
- A/A.

Postupljeno, dana __________ godine