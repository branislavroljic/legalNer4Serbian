K.br. 61 /17
U IME CRNE GORE
OSNOVNI SUD U KOLAŠINU kao prvostepeni krivični po sudiji Mirjani Čepić,uz učešće zapisničara Bošković Slavke,u krivičnom predmetu protiv okrivljenog R. S. iz P. zbog krivičnog djela ugrožavanje javnog saobraćaja iz čl.339 stav 3 u vezi stava 1 Krivičnog zakonika, postupajući po optužnom predlogu ODT Podgorica Kt.br.156/16 od 29.03.2017.godine nakon održanog i zaključenog glavnog javnog pretresa u prisustvu zastupnika optužnog akta Rukovodioca ODT Vojislava Grujića i okrivljenog donio je i javno objavio dana 19.06.2017

P R E S U D U
Okrivljeni: R. S. JMBG ... rođen ... godine U P., od oca M.. i majke R.,Crnogorac državljanin CG govori srpskim jezikom ,crnogorski razumije,neoženjen, nezaposlen, završio IV stepen SSS,srednjeg imovinog stanja, do sada neosuđivan
KRIV JE
Zato što je:

Dana 21.11.2015.godine oko 15h u Podgorici u Ul.C., svjestan da svojom radnjom može učiniti djelo i njegove zabranjenosti , olako držao da do toga neće doći, i kao učesnik u saobraćaju nije se pridržavao saobraćajnih propisa, te je time ugrozio saobraćaj i doveo u opasnost živit i tijelo ljudi, jer kao vozač teretnog vozila marke "P." reg. br.PG ...protivno odredbi čl.76 ZOBS-a na putevima nije držao potrebno odstojanje od vozila koje se kreće ispred njega ,tako da može da se blagovremeno zaustavi, ako se vozilo ispred njega zaustavi, pa je prednjim dijelom vozila udario u zadnji dio PMV marke "G." reg.br.PG .., kojim je u istom pravcu i smjeru upravljao M. R., zaustavivši se kako bi skrenuo lijevo, a koji je usled toga zadobio laku tjelesnu povredu manifestovanu u vidu istegnuća mekog tkiva vrata,
-Čime je izvršio krivično djelo ugrožavanje javnog saobraćaja iz čl.339 stav 3 u vezi stava 1 Krivičnog zakonika CG,
Pa mu sud primjenom citirane zakonske odredbe i čl.2,4,32,42,52,53,54 Krivičnog zakonika CG i čl.229 ,226 i 374 ZKP-a izriče
USLOVNU OSUDU

Kojom okrivljenom utvrđuje kaznu zatvora u trajanju od 30 dana i istovremeno određuje se da se ista neće izvršiti ,ukoliko okrivljeni u roku od jedne godine ne počini novo krivično djelo.

Obavezuje se okrivljeni da na ime troškova krivičnog postupka uplati iznos od 143,00€, te da na ime sudskog paušala uplati iznos od 30,00€ uplatom sredstava na račun Budžeta CG br. 832-196-94, prednje u roku od 15 dana od dana prvosnažnosti presude pod prijetnjom prinudnog izvršenja.

O b r a z l o ž e nje
ODT iz Podgorice svojim optužnim aktom Kt.br.156/16 od 29.03.2017, stavio je na teret okrivljenom R. S. da je počinio krivično djelo ugrožavanje javnog saobraćaja iz čl.339 stav 3 u vezi stava 1 Krivičnog zakonika ,na način mjesto i vrijeme činjenično i pravno opisano izrekom presude.Pri podnijetom optužnom predlogu rukovodilac ODT Vojislav Grujić ostao je do okončanja glavnog pretresa, predlažući u završnoj riječi da sud okrivljenog oglasi krivim i osudi po zakonu.

Okrivljleni je prisustvovao glavnom pretresu i u svojoj odbrani priznao izvršenje krivičnog djela u cjelosti,ističući da prihvata krivičnopravnu odgovornost za isto, te da ostaje pri odbrani datoj pred ODT Podgorica Kt.br.156/16 od 18.02.2016.godine.U završnoj riječi ostao je pri datom priznanju i molio sud da prilikom odmjeravanja krivične sankcije na njegovoj strani kao olakšavajuće okolnosti cijeni činjenicu da isti do sada nije osuđivan, te da je priznao izvršenje krivičnog djela.

Obzirom na činjenicu da je okrivljeni u cjelosti priznao izvršenje krivičnog djela, sud je na saglasan prdlog stranaka shodno čl.340 ZKP-a donio rješenje da se u dokaznom postupku ne izvode dokazi predloženi optužnim aktom ODT Podgorica, izuzev onih od kojih zavisi vrsta i težina krivične sankcije, pa je u dokaznom postupku pročitao izvod iz KE br. 83/2017 od 31.05.2017.godine izdat na ime okrivljenog, iz kojeg se utvrđuje da okrivljeni do sada nije osuđivan.

Cijeneći navode odbrane,koja je u potpunosti saglasna sa navodima optužnog akta, sud je istu prihvatio kao istinitu, obzirom da nije imao razloga da posumnja u istinitostovako datog priznanja, pa se nesumnjivo utvrđuje da je okrivljeni svojim radnjama ostvario sve bitne elemente bića krivičnog djela ugrožavanje javnog saobraćaja iz čl.339 stav 3 u vezi stava 1 Krivičnog zakonika CG, nesporno je dana 21.11.2015.godine oko 15h u Podgorici u Ul.C., svjestan da svojom radnjom može učiniti djelo i njegove zabranjenosti , olako držao da do toga neće doći, i kao učesnik u saobraćaju nije se pridržavao saobraćajnih propisa, te je time ugrozio saobraćaj i doveo u opasnost živit i tijelo ljudi, jer kao vozač teretnog vozila marke "Pežo bokser " reg. br.PG ... protivno odredbi čl.76 ZOB -sa na putevima nije držao potrebno odstojanje od vozila koje se kreće ispred njega, tako da može da se blagovremeno zaustavi ako se vozilo ispred njega zaustavi, pa je prednjim dijelom vozila udario u zadnji dio PMV marke "Golf 2" reg.br.PG ... ,kojim je u istom pravcu i smjeru upravljao Marko Rašović, zaustavivši se kako bi skrenuo lijevo, a koji je usled toga zadobio laku tjelesnu povredu manifestovanu u vidu istegnuća mekog tkiva vrata, te da se ovakvo postupanje okrivljenog može pripisati njegovom nehatu.

Opredjeljući se za krivičnu sankciju za okrivljenog sud je cijenio sve okolnosti od značaja za individualizaciju iste i tiču se ličnosti okrivljenog i djela stavljenog mu na teret ,sud je kao olakšavajuće okolnosti na njegovoj strani cijenio činjenicu da do sada nije osuđivan i da je priznao izvršenje krivičnog djela, dok otežavajućih okolnosti nije bilo.Obzirom da je za ovo krivično djelo predviđena novčana kazna ili zatvor do 1 godine, sud je okrivljenom izrekao uslovnu osudu, odredio kaznu zatvora u trajanju od 30 dana i istu uslovio na period od 1 godine, kao rok provjere ponašanja počinioca, pa je mišljenja da će se ovakvom vrstom krivične sankcije dovoljno uticati na okrivljenog da ubuduće ne vrši krivična djela,te da će se istom postići svrha kako specijalne tako i generalne prevencije, predviđena čl.32 Krivičnog zakonika.

Kako je okrivljeni oglašen krivim, to ga je sud obavezao na plaćanje troškova krivičnog postupka u iznosu od 143 €, a koji se odnose na naknadu za dati nalaz i mišljenje vještaku Čarapić Goranu u iznosu od 82,50€, za dati nalaz i mišljenje vještaku R. N. iznos od 60,50€, te obavezao na plaćanje sudskog paušala u iznosu od 30,00€ koji je srazmjeran dužini trajanja postupka i imovinskim prilikama okrivljenog, a sve prednje shodno č.229 u vezi čl.226 ZKP-a.

Sa svega naprijed iznijetog odlučeno je kao u izreci presude,a shodno čl.374 ZKP-a
OSNOVNI SUD U KOLAŠINU

DANA 19.06.2017.GOD.

Zapisničar,Sudija
Bošković Slavka s.r. Mirjana Čepić s.r.

PRAVNA POUKA: Protiv ove presude može se izjaviti žalba Višem sudu u B.Polju u roku od 8 dana od dana prijema iste.Žalba se podnosis preko ovog suda.