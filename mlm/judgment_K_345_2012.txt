Posl.br.K. 345/12/12
U IME CRNE GORE
Osnovni sud u Kotoru kao nadležni prvostepeni, po sudiji Danijeli Samardžić, uz učešće zapisničara Tamare Počanić, u krivičnom predmetu protiv okr. I.M., zbog krivičnog djela zloupotrebe položaja u privrednom poslovanju iz čl.272 st.2 u vezi st.1 Krivičnog zakonika, koji se vodi po optužnom predlogu oštećenog kao tužioca Ad "Š." P. koji je nakon odustanka ODT-a Kotor nastavio krivično gonjenje i ostao pri ranije podnijetom optužnom predlogu ODT-a Kotor Kt.br.686/10 od 03.09.2012. godine, nakon održanog glavnog i javnog pretresa dana 10.04.2013. godine u prisustvu zamjenika ODT-a Kotor Tanje Čolan Deretić, okrivljene i ovl. predstavnika ošt. Ad "Š." P. T.J., donio je i javno objavio dana 11.04.2013. godine sljedeću,
PRESUDU

Okrivljena I.M. JMBG …, od oca D. i majke Z., rođene S., rođena ... godine u U., R. Srbija, stalno nastanjena u K., državljanka R. Srbije, trgovac, razvedena, majka jednog djeteta, pismena, sa završenom SSS, srednjeg imovnog stanja, protiv koje se ne vodi postupak za drugo krivično djelo,
Na osnovu čl.373. st.1. tač.2. ZKP
OSLOBAĐA SE OD OPTUŽBE
Da je,
U periodu od 20.09. do 06.10.2010. godine u K., u svojstvu prodavač- trgovca u maloprodajnom objektu broj 03-31, koji posluje u sastavu Ad "Š." iz P., u namjeri da sebi pribavi protivpravnu imovinsku korist, prisvojila novac iz dnevnih pazara u ukupnom iznosu od 2600,19 eura, a koji joj je povjeren na radu u oštećenom privrednom društvu, na način što nije na žiro račun svog poslodavca uplaćivala dnevne pazare kako je to bila u obavezi i to za dan 22.09.2010. godine u iznosu od 188,55 eura, za dan 23.09.2010. godine u iznosu od 267,75 eura, za dan 24.09.2010. godine u iznosu od 108,45 eura, za dan 25.09.2010. godine u iznosu od 203,85 eura, za dan 26.09.2010. godine u iznosu od 147,40 eura, za dan 27.09.2010. godine u iznosu od 208,60 eura, za dan 28.09.2010. godine u iznosu od 209,30 eura, za dan 29.09.2010. godine u iznosu od 198,40 eura, za dan 30.09.2010. godine u iznosu od 208,52 eura, za dan 01.10.2010. godine u iznosu od 117,75 eura, za dan 02.10.2010. godine u iznosu od 121,75 eura, za dan 03.10.2010. godine u iznosu od 38,85 eura, za dan 04.10.2010. godine u iznosu od 122,40 eura, za dan 05.10.2010. godine u iznosu od 53,25 eura i za dan 06.10.2010. godine u iznosu od 38,15 eura već je taj novac kao i 50,00 eura depozita i 317,22 eura iz dnevnih pazara za period od 13.08. do 21.09. 2010. godine zadržala za sebe pribavivši sebi tako protivpravnu imovisnku korist u navedenom iznosu,
- čime bi učinila krivično djelo zloupotrebe položaja u privrednom poslovanju iz čl. 272. st. 2. u vezi st. 1. Krivičnog zakonika.

O troškovima krivičnog postupka sud će odlučiti posebnim rješenjem.

Oštećena AD Š. se sa postavljenim imovinskopravnim zahtjevom upućuje na parnicu.

O b r a z l o ž e nj e
ODT iz Kotora podnio je ovom sudu optužni predlog Kt.br.686/10 od 03.09.2012. godine protiv okr. I.M. stavljajući joj na teret izvršenje krivičnog djela zloupotrebe položaja u privrednom poslovanju iz čl. 272. st. 2. u vezi st. 1. Krivičnog zakonika. Na zapisniku od 10.04.2013. godine u završnoj riječi zamjenik ODT-a Kotor Tanja Čolan Deretić je odustala od krivičnog gonjenja protiv okr. I.M., a ovlašćeni predstavnik oštećenog AD "Š." T.J. je shodno čl.60 st.1 ZKP-a nastavila krivično gonjenje protiv imenovane okrivljene, ostajući pri optužnom predlogu ODT-a Kotor Kt.br.686/10 od 03.09.2012. godine.

U svojoj odbrani okr. I. je izjavila da je na predmetnom kiosku počela da radi 26.08.2008. godine, bez ikakve primopredaje ili vršenja popisa. Ljudi iz Š. su joj rekli da je to dovoljno i počela je da radi, a manjak su utvrdili nakon godinu dana u iznosu od 2.800,00 eura kada su uvodili kompjuterski sistem i ona je njima taj dug otplatila, te im je dugovala 20,00 eura. Dug je otplaćen na način što joj je 6 mjeseci skidana čitava plata, a zatim polovina dok nije izmiren dug. U narednom periodu kiosk je obijan 3 puta pri čemu je popis vršen samo formalno i površno, tako da se nije mnogo iznenadila kada su 06.10.2010. godine nakon popisa, iz Š. konstatovali novi manjak od 2.282,00 eura i njoj saopštili da joj prestaje radni odnos. Ona nije imala obavezu da dnevno uplaćuje pazare, već da ih skuplja i uplaćuje dva puta sedmično, jer je takva praksa bila i u drugim kioscima. Prilikom prijema robe ona je brojila primljenu robu i upoređivala je sa stanjem u otpremnicama i stanje se slagalo, a otpremnice su u svim primjercima vraćene u Podgoricu, pa ne zna šta se sa njima dešavalo. Neposredni rukovodilac njoj je bio A.M.iz H.N., koji je odnosio svu dokumentaciju iz kioska, kako o prijemu robe, tako i uplatnice i to na svim kioscima na području Kotora. Dnevna zarada u kiosku je od 150-200 eura. Pojasnila je da je ona imala dogovor sa šefom da pakete cigareta nosi kući, i to vrijednosti oko 20.000,00 eura, jer je kiosk prokišnjavao i o tome ima zapisnik. Usmeni dogovor je bio da se dnevni pazari uplaćuju na uplatnici, a da se srijedom i petkom isplaćuju. Ona dvije godine nije primala platu, niti joj je uplaćivan radni staž i nema nijednog dokaza da je bila zaposlena kod oštećnog.

U dokaznom postupku koji je proveden radi rasvjetljenja ove krivičnopravne stvari sud je proveo sljedeće dokaze: saslušao ovlašćenog predstavnika ošt. AD "Š." M.M., pročitao: zapisnik o izvršenom popisu u kiosku broj 03-31 od 06.10.2010. godine, trgovačku knjigu za objekat 03-31 S.V., zapisnik o izvršenom popisu objekta 03-31 AD "Š." od 13.08.2010. godine, izvod NLB M. broj od 217 do 234, karticu prodaje AD "Š." od 13.08.- 06.10.2010. godine, rekapitulaciju kalkulacija AD "Š." za period 13.08.- 06.10.2010. godine, izvještaj povraćaja dobavljačima AD "Š." za period 13.08.- 06.10.2010. godine, opis knjiženja, račun "E.C." broj 142929, račun "D." f-10278/2010, račune "I." 001-4798,001-5564 i 001-5725, račune "Rokšped" broj C-55517, C-46268, R-27126, C-48108, C-44692, C-50967, C-49566,R-29144, R-31560, C-54051 i C-52470, na saglasnost stranaka pročitanje nalaz i mišljenje sudskog vještaka ekonomsko-finansijske struke B.B. Ki.82/11 od jula 2012. godine, dopunski izvještaj o finansijskom vještačenju od 01.2013.g. i od 03.2013.g. i vještaka B.B. je neposredno saslušao, i na saglasnost stranaka pročitan je nalaz i mišljenje sudskog vještaka ekonomsko-finansijske struke D.M. od 29.06.2011. godine, dopuna navedenog nalaza od 16.02.2012.g., i vještaka D.M. je neposredno saslušao, pročitao finasijsku karticu AD "Š." Konto 2611.

Sud je odbio predlog ovlašćenog predstavnika oštećenog da se provede drugo vještačenje po drugom vještaku finansijske struke, obzirom da su u predmetu vještačila dva vještaka, da je sud pokušao vještake da usaglasi, da se vještak D. M. usaglasio da vještak B.B. uradi dopunski nalaz i mišljenje, a nakon uvida u svu potrebnu dokumentaciju kod oštećenog, što je ovaj vještak i uradio i dostavio sudu dva dopunska nalaza u kojima je na jasan, stručan i precizan način objasnio šta se desilo sa dnevnim pazarima, koliko iznosi manjak, te da se na osnovu važećih pravilnika o količini rashodnika taj manjak može smatrati kalom, rasturom i lomom, a da su dnevni pazari uplaćeni svi do kraja godine.

Ovlašćeni predstavnik ošt. Ad "Š." M.M. je izjavio da je redovna kontrola obavljena 06.10.2010. godine i utvrđen je manjak od 317,23 eura, a istovremeno su utvrdili da računopolagač nije vršio uplatu dnevnih pazara od 20.09.2010. godine do tog dana kontrole i to u iznosu od 2.282,97 eura. Računopolagači imaju obavezu da svakog dana uplaćuju dnevne pazare, a zbog čega okrivljena to nije radila njima nije poznato, a objekti su im povezani u kompjuterski sistem, tako da su lako utvrdili da sva roba koja je prodata preko reg. kase nije ni uplaćena. Tu se situacija u potpunosti slagala do cent i za svaki artikal. Naveo je da je primopredaja prilikom zaduženja predmetnog objekta vršena na pravilan način, jer inače računopolagači dužnost ne bi ni preuzeli. Okrivljena je bila zaposlena u AD "Š." na određeno vrijeme i imala je sva prava iz rada i po osnovu rada, po zakonu su joj uplaćivani porezi i doprinosi, kao i zarada za period koji je radila.

Iz zapisnika o izvršenom popisu u kiosku broj 03-31 od 06.10.2010. godine proizilazi da je stvarni manjak 302,62 eura, roba koja nije popisana a nalazi se u kiosku u iznosu od 14,60eura, a iznos pazara koji nisu uplaćivani od 20.09.-06.10.2010. godine je 2.282,97 eura.

Pismeni dokazi: trgovačku knjigu za objekat 03-31 S.V., zapisnik o izvršenom popisu objekta 03-31 AD "Š." od 13.08.2010. godine, izvod NLB M. broj od 217 do 234, karticu prodaje AD "Š." od 13.08.- 06.10.2010. godine, rekapitulaciju kalkulacija AD "Š." za period 13.08.- 06.10.2010. godine, izvještaj povraćaja dobavljačima AD "Š." za period 13.08.- 06.10.2010. godine, opis knjiženja, račun "E.C." broj 142929, račun "D." f-10278/2010, račune "Internos" 001-4798,001-5564 i 001-5725, račune "R." broj C-55517, C-46268, R-27126, C-48108, C-44692, C-50967, C-49566,R-29144, R-31560, C-54051 i C-52470 i finansijska kartica oštećene konto 2611 bili su predmet ocjene vještaka ekonomsko-finansijske struke D.M. i finansijske struke B.B., koji su na osnovu iste dali svoje nalaze i mišljenja, kao i dopune istih.

Tako je vještak ekonomsko-finansijske struke D.M. u nalazu i mišljenju od 29.06.2011. godine naveo da je ukupan iznos neuplaćenih pazara 2.282,97 eura, a prema zapisniku od 06.10.2010. godine utvrđen je manjak u iznosu od 317,22 eura. U periodu od 20.-30.09.2010. godine izvršene su sljedeće uplate za koje u spisima predmeta ne postoji objašnjenje na koji se period odnose: 20.09.2010. godine iznos od 205,20eura, 173,05 eura i 110,59 eura, 22.09.2010. g. iznos od 148,00 eura, 23.09.2010. g. 109,54 eura i 14,00 eura, 24.09.2010. g., iznosi od 114,29 eura, 100,35 eura, 110,58 eura i 146,15 eura, 27.09.2010. g., iznosi od 70,10 eura, 106,49 eura, 104,90 eura i 101,25 eura, 29.09.2010.g. iznosi od 103,05 eura i 138,85 eura, 30.09.2010.g. iznos od 10,30 eura. Zbog navedenog vještak se izjasnio da bez objašnjenja o izvršenim uplatama u periodu od 20. do 30.09.2010.g., kao i pozitivnih razlika između zaduženja i popisanog stanja (s obzirom da je utvrdio da je prilikom izvršenog popisa na pojedinim stavkama popisano više artikala nego što je zaduženo) da izražava rezervu u iznos navedenog manjka, a trgovačka knjiga je prikazana samo za sporni period pa se na taj način ne može izvršiti pravilan uvid u stvarno stanje i da li je prikazani manjak realno prikazan i da li su evidentirane uplate u navedenom periodu, kao i način na koji je ostvaren veći iznos popisanih stvari u odnosu na zaduženje, što može izazavati nelogičnost i nejasnosću. U dopunskom nalazu od 16.02.2012. g. vještak D.M. se izjasnio da je popisom koji je izvršen dana 06.10.2010.g. utvrđen manjak u iznosu od 317,22 eura, a nakon izvršenog sravnjenja stvarni manjak iznosi 302,62 eura i utvrđen manjak predstavlja razliku između prikazanih ukupnih zaduženja i uplaćenih pazara i predstavlja stvarni manjak u navedenom maloprodajnom objektu. Iznos pazara od 2.232,97 eura koji nije uplaćivan u periodu od 20.09.-06.10.2010.g. predstavlja višak u odnosu na razlike između ukupnih zaduženja i ukupno uplaćenih pazara koje treba tretirati kao manjak jedino u slučaju da navedeni objekat nije zadužen robom u navedenom iznosu. Vještak je utvrdio da je ukupan manjak u navedenom objektu 2.600,19 eura. Sa navedenog vještak M. se izjasnio da se je stvarno nastali manjak u navedenom maloprodajnom objektu u ukupnom iznosu od 352,62 eura (utvrđeni manjak popisom u iznosu od 302,62 eura + prikazani depozit u iznosu od 50,00 eura).

Prilikom neposrednog saslušanja ovaj vještak je ostao kod pisanog nalaza i mišljenja i dopune istog, a dodao je da je stvarni manjak utvrđen dopunskim nalazom i mišljenjem u iznosu od 352,62 eura, ali nije imao uvid u priznati kalo i rastur od AD Š., a pravi manjak se može utvrditi popisom u koji spadaju i neuplaćeni pazari, te ostaje pri iznosu od 352,62 eura, s tim što navodi da je isti vjerovatno manji zbog neprikazanog kala, rastura, loma itd. On je svoj nalaz dao na osnovu podataka iz spisa predmeta. Vještak M. se na glavnom pretresu održanom dana 13.12.2012. godine izjasnio da je on saglasan da vještak B. izvrši uvid u dokumentaciju svih maloprodajnih objekata oštećene na području Kotora, te da vještak B. utvrdi odlučne činjenice za ovaj predmet.

Vještak finansijske struke B.B. je u nalazu i mišljenju od jula 2012. godine, nakon pročavanja spisa predmeta i to: zahtjev za sprovođenje istrage, zapisnik o izvršenom popisu od 06.10.2010. godine, popis (samo razlike) u predmetnom objektu od 06.10.2010. godine, trgovačka knjiga predmetnog objekta za period od 22.09.2010. godine do 06.10.2010. godine, odgovor ODT-u Kotor NLB M. P.-Filijala Kotor, trgovačka knjiga predmentog objekta za period od 07.08.2010. godine do 06.10.2010. godine, izvode žiro-računa AD "Š." Podgorica broj ... kod NLB M. P. od 20.09.2010. godine (izvod broj 217), 219, 220, 221, 222, 223, 224, 225, 226, 227, 228, 229, 230, 231, 232, 233, 234, (08.10.2010. godine), a prilikom vještačenja rukovodio se Pravilnikom o obliku i načinu vođenja trgovačke knjige (Sl.list SRJ broj 12 od 27.01.1994. godine). Vještak navodi da je iznos konačnog manjka po popisnoj listi 317,22 eura, a da je, da bi utvrdio da li su dnevni pazari ostvareni u predmetnom objektu i uplaćivani na žiro račun broj 530-10021-20 kod NLB M. AD P. izvršio uvid u izvode žiro-računa i utvrdio da su prema izvodu izvod br.217 od 20.09.2010. godine AD "Š." P. 03- Kotor uplaćeni dnevni pazari u iznosu od 1.965,02 eura, zatim uplatilac 03- Kotor iznos od 1.264,64 eura, na istom izvodu postoji još uplata uplatioca "D" Š. 03- Kotor, a isto je utvrđeno i na ostalim izvodima žiro-računa. Izvršio je uvid u trgovačku knjigu od 07.08.2010. g. do 06.10.2010. g. i utvrdio da su ukupne uplate dnevnih pazara u navedenom periodu 2.232,97 eura, te da pošto su u izvode žiro-računa uplaćivani dnevni pazari knjiženi ukupno na AD "Š." P. 03-K., to se trgovačka knjiga može koristiti kao dokaz da li su ili ne dnevni pazari uplaćivani, i vještak se izjasnio da su dnevni pazari iz zapisnika o izvršenom popisu uplaćeni. Na osnovu izvršenog vještačenja vještak je dao sljedeći zaključak: da na dan 06.10.2010. godine na kiosku broj 03-31 S. V. kod računopolagača I.M. manjak iznosi 317,22 eura i istovremeno je utvrdio da su pazari ostvareni u predmetnom kiosku u periodu od 20.09.2010. g. do 06.10.2010.g. uplaćeni u iznosu od 2.232,97 eura.

Prilikom neposrednog saslušanja vještak B.B. se izjasnio da ostaje kod svog pisanog nalaza i mišljenja, i objasnio je da je iznos od 317,22 eura manjak u robi, a što se tiče uplate dnevnih pazara pokušao je preko banke, odnosno žiro računa da provjeri da li su uplaćivani dnevni pazari, međutim utvrdio je da su tamo uplaćivani zbirni pazari za Kotor, a prema njegovom saznanju oštećena je tada imala pet kioska u Kotoru, a dokaz za to je izvještaj banke u kojem su obavijestili da oni nisu obavezni da vrše pojedinačne uplate, već zbirne, s tim što ako za ostale kioske postoje uplatnice moglo bi se utvrditi da li su uplaćivani pazari i sa ovog kiosa. On je izvršio uvid i u trgovačku knjigu i po istoj svi pazari su uplaćeni, a trgovačku knjigu je vodila okrivljena. Što se tiče utvrđenog manjka u robi oštećena je trebala da donese odluku o sudbini tog manjka, odnosno da li isti ide na teret odgovornog lica.

Nakon uvida u uplate dnevnih pazara za sve maloprodajne objekte na području Kotora za period od 20.09.2010. godine do 06.10.2010. godine vještak B.B. je dao dopunski izvještaj o finansijskom vještačenju od 01.2013.g. u kojem je naveo da je izvršio uvid i u finansijske kartice konta 2611 - dnevni pazari za sve maloprodajne objekte na području Kotora za predmetni period, a za period od 20.09.2010. do 06.10.2010. godine izvršio je uvid i u izvode žiro računa, nakon čega je utvrdio da su u periodu od 20.09.2010. do 06.10.2010. g. po maloprodajnim objektima uplaćen pazar u iznosu od 87.996,43 eura. Vještak je dalje naveo da po kartici konta 2611 za maloprodajni objekat S 0331 Ko V. za period od 20.09.2010. g. do 06.10.2010. g. ostvareni su dnevni iznosi od 3.948,96 eura i uplaćeno je na žiro račun kod "NLB M." 2.586,39 eura. Na dan periodičnog obračuna do 30.09.2010. godine nisu bili uplaćeni svi do tada ostvareni dnevni pazari, odnosno manje su uplate od ostvarenja za 1.362,57 eura. Da bi utvrdio da li je i kada uplaćena ta razlika izvršio je uvid u finansijsku karticu konta 2611 dnevni pazar za maloprodajni objekta S 0331 Ko Vrača za period od 01.01.2010. g. do 03.12.2010. g . i utvrdio je da je prva promjena proknjižena dana 07.06.2010.g., a uvidom u finansijsku karticu za period od 07.06.2010.g. do 31.12.2010.g. ostvareni su dnevni pazari u iznosu od 15.381,77 eura i za isti period uplaćeni su dnevni pazari u iznosu od 15.455,55 eura, što znači da je više uplaćeno dnevnih pazara za maloprodajni objekat S 0331 Ko V. u iznosu od 73,78 eura. Na osnovu navedenog utvrdio je da su ostvareni pazari do 31.12.2010. godine i uplaćeni. Sa navedenog vještak B. je dao zaključak da je kada se ima u vidu poslovanje maloprodajnog objekta S 0331 KO V. dolazilo do kašnjenja u uplatama dnevnih pazara, odnosno da nije poštovano pravilo da se dnevni pazar od tekućeg dana uplaćuje na žiro račun narednog dana, a da je cjelokupni dnevni pazar i za predmetni period, kao i za cijelu 2010. godinu uplaćen do 31.12.2010. g. Sa navedenog ostao je pri datom mišljenju da na dan 06.10.2010.g. u kiosku br 0331 S.V. K. kod računopolagača I.M. manjak iznosi 317,22 eura. U dopunskom izvještaju o finansijskom vještačenju od 03.2013. g. vještak B. se izjasnio da utvrđeni manjak računopolagača I.M. u iznosu od 317,22 eura tereti troškove poslovanja, te ne pada na teret računopolagača, a koju dopunu nalaza je dao primjenjujući Pravilnik o količini rashoda (kalo, rastur, kvar i lom), Pravilnik o normativama o količini rashoda itd.

Potom je prilikom ponovnog saslušanja vještak objasnio da okrivljena nije na vrijeme uplaćivala pazare što je konstatovano u izvodima koje je priložila uz dopunski izvještaj od januara 2013.g., međutim utvrdio je da je ista na kraju godine sve pazare uplatila. Objasnio je da je manjak utvrđen u iznosu oko 300,00 eura i smatra da u zavisnosti od odluke poslodavca može se smatrati da je to iznos koji se odbija na kalo, lom i rastur. Pravilnik o normativama o količini rashoda je bio na snazi kada je dao svoj osnovni nalaz i mišljenje i dopunu istog, odnosno isti je odavno na snazi, misli od 2003. godine, a u ranijim nalazima se nije izjašnjavao o kalu, rasturu i lomu iz razloga što mu je naredbom suda bilo naloženo da utvrdi nastali manjak i uplate dnevnih pazara. Vještak je dalje naveo da je on bio u AD Š., da je dobio karticu i na osnovu te kartice je dao dopunski nalaz u kojem je konstatovano da dnevni pazari nisu uplaćivani u roku, ali do kraja godine su svi bili uplaćeni. On je za vještačenje imao svu dokumentaciju koju mu je dostavio oštećeni, a uz nalaz je naveo i uplate po izvodima i smatra da kartica po njemu pokazuje sve što je potrebno.

Cijeneći sve izvedene dokaze pojedinačno, kao i u njihovoj međusobnoj povezanosti sud je našao da nema dokaza da je okr. I.M. izvršila krivično djelo koje joj je stavljeno na teret.

Okr. I.M. je u toku postupka negirala izvršenje krivičnog djela koje joj je stavljeno na teret objašnjavajući u svojoj odbrani da je ona počela s radom u AD "Š." 26.08.2008. godine, te da je kiosk obijan 3 puta i 06.10.2010. godine kada je vršen popis konstatovan je manjak od 2.282,00 eura i njoj je prestao radni odnos. Objasnila je da njena obaveza nije bila da dnevno uplaćuje pazare, već da ih skuplja i uplaćuje dva puta sedmično. Nasuprot navodima okrivljene ovlašćeni predstavnik ošt. AD "Š." P. je izjavio da je 06.10.2010. godine utvrđen manjak od 317,23 eura i tada su utvrdili da računopolagač tj. okrivljena nije vršila uplatu dnevnih pazara od 20.09.2010. godine do dana kontrole i to u iznosu od 2.282,97 eura, a njima nije poznato zbog čega okrivljena nije svaki dan uplaćivala dnevne pazare.

U cilju utvrđenja nastanka i visine manjka sud je bio odredio finansijska vještačenja koja su obavljena prvo po vještaku ekonomsko-finansijske struke D.M. koji je bio našao da je manjak u maloprodajnom objektu 03-31 AD "Š." 352,62 eura, dok se prilikom nepsoredog saslušanja izjasnio da on prilikom utvrđivanja tog manjka nije imao uvid u priznati kalo i rastur od AD Š. i saglasio se da vještak B. nastavi vještačenje i utvrdi činjenice koje su bitne za rasvjetljenje ove krivičnopravne stvari.

Naime, sud je stoga svoju odluku zasnovao na nalazu i mišljenju vještaka B. (i dopunama istog), koji je i prilikom neposrednog saslušanja ostao kod svog nalaza i mišljenja i njegove dopune. Vještak finansijske struke B.B. je nakon razmatranja spisa predmeta utvdio da je iznos manjka po popisnoj listi AD "Š." 317,22 eura, a na osnovu izvoda NLB M. banke utvrdio je da su vršene uplate dnevnih pazara, a uplatilac je bio 03 Kotor, a takođe i uvidom u trgovačku knjigu (za koju je naveo da se može koristiti kao dokaz da li su pazari uplaćivani ili ne) utvrdio je da su pazari iz zapisnika o izvršenom popisu uplaćeni, odnosno da su pazari ostvareni u predmetnom kiosku u periodu od 20.09.2010. g. do 06.10.2010. g. uplaćeni u iznosu od 2.232,97 eura. Imenovani vještak je prilikom saslušanja na glavnom pretresu objasnio da kod banke nisu uplaćivane pojedinačne uplate, već zbirne. Takođe, nakon uvida u finansijsku karticu oštećene konta 2611 utvrdio je da je u periodu od 20.09.2010. g. do 06.10.2010. g. na pet maloprodajnih objektata u Kotoru uplaćen pazar u ukupnom iznosu od 87.996,43 eura, a na osnovu navedene finansijske kartice za maloprodajni objekat S 0331 Ko V. utvrdio je da su ostvareni pazari do 31.12.2010. g. i uplaćeni. Vještak B. je dalje zaključio da je, kada je u pitanju poslovanje objekta S 0331 KO V. dolazilo do kašnjenja u uplatama dnevnih pazara, tj. nije poštovano pravilo da se dnevni pazar od tekućeg dana uplaćuje na žiro račun narednog dana, ali cjelokupni dnevni pazar za predmetni period, kao i za cijelu 2010. g. je uplaćen do 31.12.2010.g.,čak je i uplaćeno više 73,78 eura. Povodom manjka od 317,22 eura ovaj vještak se izjasnio da isti tereti troškove poslovanja, odnosno shodno Pravilniku o normativama o količini rashoda to je iznos koji se odbija na kalo, rastur i lom.

Imajući u vidu ovakav nalaz i mišljenje vještaka finansijske struke B.B. koji je dao dvije dopune svog nalaza i koji je i prilikom neposrednog saslušanja ostao kod istih, sud je isti prihvatio, i smatrao za stručan i objektivan, obzirom da je vještačenje obavljeno po ovom vještaku bilo iscrpno i koje je obuhvatilo sve materijalne dokaze na osnovu koji su se mogle utvrditi odlučne činjenice i koje je dato kako je to vještak naveo u skladu sa važećim zakonskim i podzakonskim propisima, zbog čega je sud našao da u konkretnom slučaju u radnjama okr. I.M. nisu ostvarena obilježja bića krivičnog djela zloupotrebe položaja u privrednom poslovanju iz čl. 272 st.2 u vezi st.1 Krivičnog zakonika.

Naime, krivično djelo zlouopotrebe položaja u privrednom polsovanju iz čl.272 st.2 u vezi st.1 KZ čini onaj ko u namjeri da sebi ili drugom pribavi protivpravnu imovinsku korist, prisvoji novac, hartije od vrijednosti ili druge pokretne stvari koje su mu povjerene na radu u privrednom društvu, drugom subjektu privrednog poslovanja ili drugom pravnom licu. U konkretnom slučaju na osnovu nalaza i mišljenja vještaka finansijske struke B.B. utvrđeno je da je okr. I.M. uplatila sve pazare koje je ostvarila, do kojeg zaključka je došao na osnovu uvida u izvode NLB M. banke, uvida u trgovačku knjigu, finansijku karticu oštećene konto 2611, te da manjak koji je utvrdio da je postojao kod oštećene u iznosu od 317,22 eura u stvari se odnosi na troškove poslovanja (kalo, rastur, lom), odnosno da isti ne pada na teret računopolagača, tj. okrivljene, zbog čega je sud utvrdio da ne stoje navodi optužnog akta da okrivljena nije uplaćivala pazare koje je bila u obavezi da uplaćuje, te da je time za sebe pribavila protivpravnu imovinsku korist u iznosu od 2.600,19 eura, a koji iznos predstvlja novac koji joj je bio povjeren na radu, imajući u vidu nalaza vještaka B.B. koji je nesporno utvrdio da su svi pazari do 31.12.2010.g. uplaćeni, kao ni da je pribavila protivpravnu imovinsku korist u iznosu od 317,22 eura obzirom da taj iznos kako je već navedeno ne pada na teret optužene, već se odnosi na troškove poslovanja. Stoga je sud prihvatio odbranu okr. I.M. kao istinitu, dosljednu, te potkrijepljenu pismenim dokazima i nalazom i mišljenjem vještaka finansijske struke B.B. i našao da nema dokaza da je okr. I. prisvojila novac AD "Š." Podgorica, u gore navedenom iznosu, a sa kojim je raspolagala jer joj je isti bio povjeren kao prodavcu u kiosku AD "Š." br. 0331 V. u Kotoru.

Sud je izmjenio činjenični opis predmetnog djela na način što je umjesto perioda od "13.08. do 06.10.2010. g." stavio od "20.09. do 06.10.2010. godine", s obziorm da je u toku postupka nepsorno utvrđeno da je sporni period za uplaćivanje pazara bio od 20.09. do 06.10.2010. godine, a kako to proizilazi i iskaza ovlašćenog predstavnika oštećene i nalaza vještaka.

Sa navedenog kako nema dokaza da je okr. I.M. izvršila krivično djelo zlouopotrebe položaja u privrednom poslovanju iz čl.272 st.2 u vezi st.1 KZ, to je sud okrivljenu shodno čl. 373 st.1 tač.2 ZKP-a oslobodio od optužbe.

Sud je odlučio o o troškovima krivičnog postupka odluči posebnim rješenjem, shodno čl.227 st.2 ZKP-a.

Ošt. AD "Š." P. je sa postavljenim imovinskopravnim zahtjevom shodno čl.239 st.3 upućena na parnicu.

OSNOVNI SUD U KOTORU

Dana, 11.04.2013. godine
Zapisničar, S U D I J A
Tamara Počanić Danijela Samardžić s.r.

PRAVNA POUKA: Protiv ove presude ima se pravo žalbe Višem sudu u Podgorici, a preko ovog suda u roku od 8 dana od dana prijema iste.