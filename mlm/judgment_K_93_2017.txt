K.br. 93/17
U IME CRNE GORE
OSNOVNI SUD U CETINJU, prvostepeni, krivični, sudija Jelena Perović uz učešće Popivoda Marije kao zapisničara, u krivičnom predmetu protiv okrivljenog Z. D. iz C., zbog krivčnog djela izazivanje opšte opasnosti iz člana 327 stav 4 u vezi stava 1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt.br. 108/17 od 11.10.2017. godine, koji je na glavnom pretresu zastupala Sanja Radunović, državni tužilac u Osnovnom državnom tužilaštvu u Cetinju, nakon održanog glavnog i javnog pretresa dana 20.11.2017. godine u prisustvu stranaka donio je i istog dana javno objavio

PRESUDU

Okrivljeni: Z. D., JMBG .., od oca M. i majke Z., rođene R., rođen ... godine u V., P., sa prebivalištem u C., državljanin C. G., pismen, po zanimanju građevinski tehničar, oženjen, otac dvoje djece, sa završenom Srednjom školom, lošeg imovnog stanja, neosuđivan
Kriv je

Zato što je:

Dana 30. jula 2017. godine, oko 19,55 časova u ulici Ivanbegovoj u C., svjestan zabranjenosti svog djela da držanjem psa rase "Terijer-mješanac", starosti dvije i po godine, na javnom mjestu bez zaštitne korpe, kao opšteopasnom radnjom, može izazvati opasnost za život i tijelo ljudi, olako držeći da do toga neće doći ili da će to moći spriječiti, prolazeći stazom namijenjenom za pješake, ispred maloprodajnog objekta "T. i M.", držao na povodac, bez zaštitne korpe svog psa navedene rase, a u drugoj ruci, takođe na povodac, bez zaštitne korpe drugog svog psa, nepoznate rase, kojom prilikom je pas rase "Terijer-mješanac" u momentu kada je oštećeni mldb. Đ. M. izašao iz maloprodajnog objekta "T. i M.", napao istog, na način što je ugrizao oštećenog u predjelu lijeve podkoljenice, usled čega je oštećeni mldb.Đ. M. zadobio laku tjelesnu povredu u vidu rane ujedine promjera 2x2cm
- čime je izvršio krivično djelo izazivanje opšte opasnosti iz člana 327 stav 4 u vezi stava 1 Krivičnog zakonika Crne Gore
Pa mu sud primjenom citiranog zakonskog propisa te čl. 2, 3, 4, 5, 16, 36, 42, 52, 53 i 54 Krivičnog zakonika Crne Gore, te čl. 226, 229 i 374 Zakonika o krivičnom postupku, izriče
USLOVNU OSUDU

Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da plati na račun budžeta Crne Gore na ime troškova krivičnog postupka iznos od 60,50 eura, kao i na ime sudskog paušala iznos od 50,00 eura, u roku od 15 dana po pravosnažnosti presude, pod prijetnjom prinudnog izvršenja.

Obrazloženje
Optužnim predlogom Osnovnog državnog tužilaštva u Cetinju Kt.br. 108/17 od 11.10.2017. godine okrivljenom Z. D. stavljeno na teret izvršenje krivičnog djela djela izazivanje opšte opasnosti iz člana 327 stav 4 u vezi stava 1 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi po zakonu.

Zakonski zastupnik maloljetnog oštećnog se nije pridružio krivčnom gonjenju i nije postavio imovinsko pravni zahtjev.

Okrivljeni je u svojoj odbrani naveo da priznaje izvršenje krivičnog djela i krivicu. Pojasnio je da je vlasnik psa rase „Mješanac Terijer“, starosti dvije i po godine, te da je dana 30.07.2017. godine, oko 20,00 časova šetao psa na povodac, ulicom Ivanbegovom, te da kada su došli do prodavnice „T. i M.“, iz prodavnice je istrčalo dijete iz komšiluka-maloljetni M. Đ., koji ima oko 6 godina, koji je skoro udario u psa, pa je pas instinktivno reagovao i dječaka malo ogrebao zubima u predjelu koljena lijeve noge. Dalje je naveo da je potom pitao M. da li se uplašio, a kada mu je rekao da jeste, okrivljeni mu je rekao da ide kući kod majke, te da je u međuvremenu psa poveo kući, pa otišao kod Đ., gdje su su mu M. roditelji rekli da povreda nije velika, ali je okrivljeni insistirao da ga odvedu kod doktora, što su i uradili, te da su u Hitnoj službi M. očistili povredu i ljekar je pitao da li je pas vakcinisan i da li je dijete vakcinisano, na šta je pokazao knjižicu u kojoj je naznačeno da je pas vakcinisan i to je doktorka evidentirala, a kako je i M. vakcinisan, rekla je da neće biti nikakvih problema. Objasio je da psu kritične prilike nije stavio korpu jer je pas ne prihvata, a zna da treba da mu je stavi, da se ne bi desilo ovo što se desilo, kao da je kriv zbog toga što se desilo, ali mu nije bila namjera da pas bilo koga povrijedi, a kamoli dijete.

U završnoj riječi je ponovio da mu je izuzetno žao što se sve desilo, a posebno što je malodobni oštećeni zadobio povredu.

Imajući u vidu jasno i potpuno priznanje okrivljenog, koje u toku postupka ničim nije dovedeno u sumnju, sud je u dokaznom postupku pročitao izvod iz kaznene evidencije na ime okrivljenog, od koga zavisi vrsta i visina krivične sankcije, nakon čega je na saglasan predlog stranaka primjenom člana 458 stav 2 ZKP-a prekinuo dokazni postupak i nije izvodio ostale dokaze predložene optužnim aktom.

Cijeneći jasno i potpuno priznanje okrivljenog kao dokaz, sud je na nesumnjiv način utvrdio da je okrivljeni dana 30. jula 2017. godine, oko 19,55 časova u ulici Ivanbegovoj u C. svjestan zabranjenosti svog djela da držanjem psa rase "Terijer-mješanac", starosti dvije i po godine, na javnom mjestu bez zaštitne korpe, kao opšteopasnom radnjom, može izazvati opasnost za život i tijelo ljudi, olako držeći da do toga neće doći ili da će to moći spriječiti, prolazeći stazom namijenjenom za pješake, ispred maloprodajnog objekta "T. i M.", držao na povodac, bez zaštitne korpe svog psa navedene rase, a u drugoj ruci, takođe na povodac, bez zaštitne korpe drugog svog psa, nepoznate rase, kojom prilikom je pas rase "Terijer-mješanac" u momentu kada je oštećeni mldb. Đ. M. izašao iz maloprodajnog objekta "T. i M.", napao istog, na način što je ugrizao oštećenog u predjelu lijeve podkoljenice, usled čega je oštećeni mldb.Đ. M. zadobio laku tjelesnu povredu u vidu rane ujedine promjera 2x2cm. Iz odbrane okrivljenog proizilazi da je bio svjestan zabranjenosti svoga djela, ali je olako držao da do toga neće doći ili da će to moći spriječiti obzirom da je naveo da je svjestan da je psa trebao šetata sa sa stavljenom korpom, što nije učinio, dnosno da je svjestan da je izvršio krivično djelo i da je svjestan svoje krivice.

Iz izvoda iz kaznene evidencije na ime okrivljenog proizilazi da je isti ranije neosuđivan.

Prilikom odlučivanja o vrsti i visine kazne sud je cijenio sve okolnosti iz čl.42 Krivičnog zakonika koje su od uticaja da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio njegove porodične prilike, loše imovno stanje, činjenicu da je priznao izvršenje krivičnog djela, čime je znatno doprinio bržem okončanju postupka, njegovo iskreno izraženo kajanje zbog izvršenog krivičnog djela, raniju neosuđivanost, što je sud utvrdio uvidom u izvod iz kaznene evidencije na ime okrivljenog, te činjenicu da se zakonski zastupnik malodobnog oštećenog nije pridružio krivičnom gonjenju, dok otežavajućih okolnosti nije bilo, pa je imajući u vidu i stepen krivice za izvršeno krivično dijelo, sud mišljenja da zbog krivično pravne zaštite prema okrivljenom nije nužno primjeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od jedne godine, na okrivljenog dovoljno uticati da ubuduće ne vrši krivična dijela, čime će u potpunosti biti ostvarena svrha izricanja uslovne osude iz čl.52 Krivičnog zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog zakonika Crne Gore.

Shodno čl. 226 i 229 Zakona o krivičnom postupku sud je obavezao okrivljenog da na ime troškova krivičnog postupka uplati ovom sudu iznos od 60,50 eura, koji iznos se odnosi na vještačenje po sudskom vještaku medicinske struke dr K. N., te iznos od 50,00 eura na ime sudskog paušala, koji je odmjeren shodno složenosti predmeta, dužini trajanja postupka i imovinskim prilikama okrivljenog.

Na osnovu izloženog, a shodno čl.374 Zakona o krivičnom postupku, odlučeno je kao u izreci presude.

OSNOVNI SUD U CETINJU

Dana, 20.11.2017. godine
ZAPISNIČAR SUDIJA
Popivoda Marija Jelena Perović s.r.

PRAVNA POUKA:

Protiv ove presude dozvoljena je
žalba u roku od 8 dana od dana prijema pismenog
otpravka presude, Višem sudu u Podgorici, a preko
ovog suda.

ZTO: Popivoda Marija