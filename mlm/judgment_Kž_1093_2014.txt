Kž.br.1093/14
U IME CRNE GORE
VIŠI SUD U PODGORICI, kao drugostepeni krivični, u vijeću sastavljenom od sudije Evice Durutović, kao predsjednika vijeća i sudija Branke Bošković i Dragice Vuković, kao članova vijeća, uz učešće namještenika suda Žane Čabarkape, kao zapisničara, u krivičnom predmetu protiv okrivljenog P. Dj., zbog krivičnog djela ugrožavanje sigurnosti iz čl.168 st.1 Krivičnog zakonika, odlučujući po žalbi Osnovnog državnog tužilaštva iz Kotora, izjavljenoj protiv rješenja Osnovnog suda u Kotoru K.br.76/14/14 od 04.06.2014.godine, na sjednici vijeća, na koju nijesu pozivane stranke, shodno čl. 460 st.1 ZKP, dana 05.09.2014.godine, nakon tajnog vijećanja i glasanja, donio je
P R E S U D U
UVAŽAVA SE žalba Osnovnog državnog tužilaštva u Kotoru pa se PREINAČAVA rješenje Osnovnog suda u Kotoru K.br.76/14/14 od 04.06.2014. godine, u dijelu odluke o krivičnoj sankciji tako što se okrivljeni P. Dj., sa ličnim podacima kao u spisima prvostepenog suda oglašava:

KRIV JE
Što je
Dana 14.12.2013.godine u mjestu G., opština K., prijetnjom da će napasti na njegov život i tijelo, ugrozio sigurnost oštećenog B. N., iz Budve, pri čemu je bio uračunljiv i svestan svoga djela i njegove zabranjenosti, a čije izvršenje je htio, na način što je B. N., koji je sa svojom suprugom, kćerkom i P. Nikom krenuo ka svom placu, koji se nalazi uz plac okrivljenog, presreo na putu i prvo počeo da ih tjela "Mrš s puta", a onda oštećenom B. N. zaprijetio riječima "Ubiću te, glavu ću ti skinut, to je moje, ubiću te kao psa", nakon čega su se oštećeni i navedena lica udaljili sa puta
- čime je izvršio krivično djelo ugrožavanje sigurnosti iz čl.168 st.1 Krivičnog zakonika,
Pa ga sud primjenom citirane zakonske odredbe te čl.354, 32, 36, 42, 52, 53 i 54 Krivičnog zakonika Crne Gore i čl.364 Zakonika o krivičnom postupku izriče
USLOVNU OSUDU

Kojom mu utvrdjuje kaznu zatvora u trajanju od 30 (trideset) dana i istovremeno odredjuje da se izrečena kazna neće izvršiti ukoliko okrivljeni za vrijeme od 1 (jedne) godine, nakon pravosnažnosti presude ne učini novo krivično djelo.

U ostalom dijelu prvostepena odluka ostaje neizmijenjena.

O b r a z l o ž e n j e
Rješenjem Osnovnog suda u Kotoru K.br.76/14/14 od 04.06.2014.godine okrivljenom P.Dj. izrečena je sudska opomena zbog izvršenja krivičnog djela ugožavanje sigurnosti iz čl.168 st.1 Krivičnog zakonika, činjenično bliže opisanog izrekom prvostepenog rješenja. Takodje je prvostepenim rješenjem okrivljeni obavezan na plaćanje troškova krivičnog postupka u roku od dva mjeseca dana od pravosnažnosti presude.

Protiv prvostepenog rješenja žalbu je, blagovremeno, izjavilo Osnovno državno tužilaštvo iz Kotora, zbog odluke o sudskoj opomeni, predlažući da se prvostepeno rješenje preinači i okrivljenom izrekne krivična sankcija.

U smislu čl.392. Zakonika o krivičnom postupku, spisi predmeta su dostavljeni Višem državnom tužilaštvu u Podgorici na razmatranje i predlog, pa je Više državno tužilaštvo podneskom Ktž.br.1214/14 od 01.09.2014.godine predložilo da se žalba ODT-a uvaži.

Viši sud u Podgorici je na sjednici vijeća, na koju nije pozivao stranke shodno članu 460 st.1 ZKP, jer njihovo prisustvo ne bi bilo korisno za razjašnjenje ove krivične stvari, ispitao pobijano rješenje, cijenio navode žalbe, razmotrio spise predmeta Osnovnog suda u Kotoru K.br.76/14/14, pa je našao:

- da je trebalo odlučiti kao u izreci presude.

U postupku donošenja prvostepenog rješenja i u samom rješenju nijesu počinjene bitne povrede odredaba krivičnog postupka, na čije postojanje drugostepeni sud pazi po službenoj dužnosti u smislu čl.398 st.1 Zakonika o krivičnom posupku.

Na potpuno i pavilno utvrdjeno činjenično stanje, koje se žalbom ne osporava, prvostepeni sud je pravilno primijenio Krivični zakonik kada je našao da su se u radnjama okrivljenog P. Dj. stekli svi bitni elementi krivičnog djela ugrožavanje sigurnosti iz čl.168 st.1 Krivičnog zakonika Crne Gore.

Cijeneći navode žalbe ODT-a Kotor, u pogledu odluke o izrečenoj krivičnoj sankciji ovaj sud je našao da je žalba osnovana i da je treba uvažiti. Naime, prvostepeni sud je prilikom odlučivanja o vrsti i visini krivične sakcije imao u vidu da je za krivično djelo ugrožavanje sigurnosti iz čl.168 st.1 Krivičnog zakonika Crne Gore propisna novčana kazna ili zatvor do jedne godine, a potom u smislu čl.42 Krivičnog zakonika Crne Gore cijenio sve okolnosti koje utiču da kazna bude manja ili veća. Kao olakšavajuće okolnosti, na strani okrivljenog, sud je cijenio to što je isti starije životne dobi, porodičan čovjek i otac troje djece, dok otežavjućih okolnosti nije bilo, pa se opredijelio na mjeru upozorenja, sudsku opomenu, imajući pri tom u vidu ličnost okrivljenog, stepen njegove krivice i okolnosti pod kojima je krivično djelo učinjeno, to jest da je učinjeno pod takvim olakšavajućim okolnotima koje ga čine naročito lakim, imajući u vidu da su odnosi izmedju oštećenog i okrivljenog očigledno poremećeni zbog prilaznog puta njihovim parcelama zbog čega su i ranije imali raspavu, što su potvrdili okrivljeni i ošećeni. Isti put je finansirao i izgradio okrivljeni, a sud je cijenio i činjenicu da nakon kritičnog dana okrivljeni više nije uznemiravao oštećenog što je potvrdio i oštećeni, pa je sud mišljenja da će se izrečenom mjerom upozorenja uticati na okrivljenog da više ne vrši ovakva ili slična krivična djela i da će se ostvariti svrha izricanja iste, a u okviru opšte svrhe propisivanje izricanja krivičnih sankcija iz čl.4 st.2 Krivičnog zakonika Crne Gore.

Imajući u vidu da je prvostepeni sud pravilno utvrdio sve okolnosti koje u smislu čl.42 Krivičnog zakonika CG, utiču na izbor vrste i visine krivične sankcije, drugostepeni sud je, uvažavajući žlbu ODT-a Kotor, preinačio odluku Osnovnog suda u Kotoru, u pogledu odluke o krivičnoj sakciji, pa je okrivljenog oglasio krivim za izvršenje krivičnog djela ugrožavanje sigurnosti iz čl.168 st.1 Krivičnog zakonika CG i istom primjenom odredbi čl.52, 53 i 54 Krivičnog zakonika CG izrekao uslovnu osudu kojom mu je utvrdio kaznu zatvora u trajanju od 30 dana i istovremeno odredio da se izrčena kazna neće izvršiti ukoliko okrivljeni u roku od jedne godine od pravosnažnosti presude ne učini novo krivično djelo. Po nalaženju ovog suda izrečena mjera upozorenja je adekvatna težini izvršenog krivično djela, stepenu krivice i okrivljenom, kao izvršiocu i istom će se u potpunosti ostvariti svrha izricanja uslovne osude iz čl.52 Krivičnog zakonika CG a u okviru opšte svre propisivanja izricanja krivičnih sankcija iz čl.4 st.2 Krivičnog zakonika CG, te da će se istom dovoljno uticati da okrivljeni ne vrši ovakva ili slična krivična djela.

Sa izloženog, a primjenom čl.465 i čl.469 st.1 ZKP, odlučeno je kao u izreci.

VIŠI SUD U PODGORICI
Dana, 05.09.2014.godine
ZAPISNIČAR PREDSJEDNIK VIJEĆA - SUDIJA
Žana Čabarkapa, s.r. Evica Durutović, s.r.

Tačnost otpravka ovjerava
Namještenik suda
________________