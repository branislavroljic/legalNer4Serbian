U IME CRNE GORE
K.br. 99/2016
VIŠI SUD U P., kao prvostepeni krivični po sudiji Vesni Moštrokol, kao pojedincu, uz učešće namještenika Sanje Radosavović kao zapisničara, u predmetu protiv optuženog G.L. iz T., koga brani D. D. advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore po optužnici Višeg državnog tužioca u P. Kt.br. 95/16 od 11.10.2016. godine, koju je na ročištu povodom odlučivanja o sporazumu o priznanju krivice zastupala Tatjana Begović, Državni tužilac u VDT-a u P., nakon donešenog rješenja o usvajanju sporazuma o priznanju krivice, dana 24.11.2016. godine, donio je
P R E S U D U
Optuženi:

G.L., ………., zv. LJ., od oca D. i majke Š. rodjene Lj., rodjen ……... godine u P., sa prebivlištem u selu N.-T. bb, državljanin C. G., po zanimanju poljoprivrednik, neoženjen, pismen, završio srednju školu, srednjeg imovnog stanja, ranije osudjivan,
KRIV JE
Zato što je:

Dana 19.07.2016. godine, u P., neovlašćeno radi prodaje držao opojnu drogu marihuanu-supstancu proglašenu za opojnu drogu Pravilnikom o utvrđivanju spiska opojnih droga, psihotropnih supstanci i bilja koje se može koristiti za proizvodnju droga ("Sl.list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je opojnu drogu marihunu ukupne mase 145.965,91 grama, upakovane u 150 pakovanja, držao u svom vozilu marke “M. C” reg.oznaka …….., koju drogu i vozilo je, a po prethodnom dogovoru i planu, ostavio parkirano i otključano na S. a., u blizini prodavnice “V.” u jednoj sporednoj ulici, a koja opojna droga je bila namijenjena daljoj neovlašćenoj prodaji,
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300 st. 1.Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 4 st. 2, 5, 13, 15, 32, 36, 39, 42 i 51 Krivičnog zakonika Crne Gore, te odredbi čl. 226, 229, 303 i 374 Zakonika o krivičnom postupku.

O S U Đ U J E
Na kaznu zatvora u trajanju od 2 (dvije) godine.

Optuženom se, kao sporedna kazna, i z r i č e novčana kazna u iznosu od 22.000 € (dvadesetdvijehiljadeeura), koju je dužan platiti u roku od 2 mjeseca po pravosnažnosti presude na račun Budžeta Crne Gore broj 832-7113-04, a ukoliko novčanu kaznu ne plati u navedenom roku, istaće se zamijeniti kaznom zatvora, tako što će se za svaki započetih dvadesetpet eura novčane kazne odrediti jedan dan zatvora, s tim da kazna zatvora ne može biti duža od jedne godine.

OBAVEZUJE SE optuženi da na ime troškova krivičnog postupka-paušala plati novčani iznos od 100,00 (sto) eura, na račun Vrhovnog državnog tužilaštva Crne Gore, broj 832-1187-31, koji se vodi kod SocieteGenerale Group AD Podgorica, sve u roku od 15 dana popravosnažnosti presude pod prijetnjom prinudnog izvršenja.

O b r a z l o ž e nj e
Optužnicom Višeg Državnog tužilaštva u P. Kt.br. 95/16 od 11.10.2016. godine, optuženom G.L.u stavljeno je na teret izvršenje krivičnog djela neovlašćena proizvodnja, držanje I stavljanje u promet opojnih droga iz čl. 300. st. 1. Krivičnog zakonika Crne Gore.

Dana 11.11.2016. godine, zastupnik optužbe je dostavio sudu sporazum o priznanju krivice, zapisnik o pregovaranju I zapisnik o priznanju krivice optuženog.

Na ročištu za razmatranje sporazuma, održanom dana 24.11.2016. godine, zastupnik optužbe je izjavio da su branilac i optuženi predložili da se zaključi sporazum o priznanju krivice, što je od strane VDT-a prihvaćeno, nakon čega se pristupilo pregovaranju, o čemu je sačinjen zapisnik o pregovaranju, zapisnik o saslušanju optuženog i njegovo priznanje krivice, kao i sporazum o priznanju krivice, a što je dostavljeno sudu, iz čije sadržine proizilazi da su zastupnik optužbe i optuženi saglasni da Viši sud u P. optuženog G.L., za krivično djelo neovlašćena proizvodnja, držanje I stavljanje u promet opojnih droga iz čl. 300. st. 1. Krivičnog zakonika Crne Gore, stavljenog mu na teret optužnicom VDT u P. Kt.br. 95/16 od 11.10.2016. godine, izrekne kaznu zatvora u trajanju od 2 godine i da mu se kao sporedna kazna izrekne novčana kazna u iznosu od 22.000 eura, i to na račun Budžeta Crne Gore broj 832-7113-04, koji je dužan platiti u roku od 2 mjeseca po pravosnažnosti presude donijete na osnovu sporazuma o priznanju krivice, a ako je ne plati u tom roku, da sud novčanu kaznu zamijeni kaznom zatvora, tako što će se za svakih započetih dvadesetpet eura novčane kazne, odrediti jedan dan kazne zatvora, s tim da kazna zatvora ne može biti duža od jedne godine i da optuženi, na ime troškova krivičnog postupka, VDT-u P., na ime paušala uplati iznos od 100,00 eura, u roku od 15 dana po pravosnažnosti presude.

Optuženi i njegov branilac su izjavili da pomenuti sporazum jeste njihov sporazum i da od istog nijesu odustali.

Iz sadržine dokaza koji se nalaze u spisima predmeta i koji su predloženi optužnicom: službene zabiješke UP – SKP- Grupe za suzbijanje droge Ku.br. 505/16 od 20.07.2016. godine, pet potvrda o privremeno oduzetim predmetima na ime optuženog V. I. sačinjenih od strane UP CB Podgorica od 20.07.2016. godine, dva zapisnika o pretresanju prevoznog sredstva, putnika, prtljaga i drugih pokretnih stvari, sačinjenih od strane UP CB Podgorica, od 20.07.2016.g., izvještaja Forenzičkog centra Danilovgrad ohemijskom vještačenju broj 2815/16 od 08.08.2016.g. sa fotodokumentacijom, izvještaja Forenzičkog centra Danilovgrad o DNK vještačenju broj 2814/16 od 11.09.2016.g. sa fotodokumentacijom, akta MUP-a-Direkcije za saobraćajne isprave i oružje … broj …… od 27.07.2016.g., akta MUP-a UP CB Podgorica broj 59-18-11-233/16-2163621636/3 0d 05.10.2016.g. i akta MUP-a UP CB Podgorica broj 59 broj 03-233/16-21928/1 od 29.09.2016.g, sud zaključuje da je državni tužilac pružio dovoljno dokaza o krivici optuženog G.L., kojim dokazima je potvrđeno njegovo priznanje, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, na način, u vrijeme I na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 2 (dvije) godine i sporedna novčana kazna u iznosu od 22.000 eura, koja će se, ukoliko optuženi istu ne plati u roku od 2 mjeseca po pravosnažnosti presude zamijeniti kaznom zatvora,tako što će se za svaki započetih 25 eura novčane kazne odrediti jedan dan kazne zatvora, s tim da kazna zatvora ne može biti duža od jedne godine, srazmjerne stepenu krivice optuženog i težini počinjenog krivičnog djela, te da će se istima postići svrha kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore (KZ CG).

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka-paušala u iznosu od 100,00 eura, koje je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, koji se void kod Societe Generale Group AD Podgorica, sve u roku od 15 dana po pravosnažnosti presude pod prijetnjom prinudnog izvršenja, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303 st.1 i 2 i 374 Zakonika o krivičnom postupku, odlučeno je kao u izreci presude.

VIŠI SUD U PODGORICI.

Dana, 24.11.2016.godine
Zapisničar SUDIJA
Sanja Radosavović s.r. Vesna Moštrokol s.r.

Za tačnost otpravka ovjerava
___________________