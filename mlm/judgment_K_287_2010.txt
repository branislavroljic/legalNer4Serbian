K.br. 287/10
U IME NARODA
OSNOVNI SUD U BIJELOM POLJU, kao prvostepeni krivični sud u vijeću sastavljenom od sudije Dragana Mrdaka, predsjednika vijeća i sudija porotnika Momira K.a i Nijaza Medjedovića, članova vijeća, uz učešće namještenika suda - zapisničara Sonje Marković, u krivičnom predmetu protiv okrivljenog Č.E.a iz Bijelog Polja, zbog krivičnog djela ugrožavanja saobraćaja opasnom radnjom i opasnim sredstvom iz čl. 340 st. 2 u vezi st. 1 Krivičnog zakonika, rješavajući po optužnici ODT-a iz Bijelog Polja, KT. br. 599/2009 od 09.04.2010. godine, nakon održanog usmenog, glavnog i javnog pretresa, u prisustvu zamjenika u ODT-u Kljajević Katarine, okrivljenog Č.E.a, branioca okrivljenog advokata C.L.a iz B. Polja, a u odsustvu prestavnika oštećene AD Ž.I.C.G.'', dana 22.12.2010. godine, donio je i javno objavio:

P R E S U D U
Okrivljeni Č.E., JMBG ..., od oca H., majke Z., rodjene H., rodjen ... godine u Bijelom Polju, sa prebivalištem u Bijelom Polju, ul. M.K..., državljanin CG, Musliman, oženjen, otac troje maloljetno djece, pismen, sa završenom srednjom školom, vodi se pri vojnoj evidenciji u Bijelom Polju pri vojnom organu nadležnom za poslove odbrane, srednjeg imovnog stanja, osudjivan presudom Osnovnog suda u Bijelom Polju K. br. 343/02 od 18.10.2002. godine zbog krivičnog djela iz čl. 37 st. 1 KZ RCG na novčanu kaznu u iznosu od 250,00 € ( presuda brisana rješenjem broj Kv. br. 189/08 od 14.11.2008. godine, presudom Osnovnog suda u Bijelom Polju K. br. 48/08 od 22.01.2009. godine zbog krivičnog djela iz čl. 152 st. 2 u vezi st. 1 KZ CG na dva mjeseca zatvora.

- na osnovu čl. 363 tač. 3 Zakonika o krivičnom postupku
OSLOBADJA SE OD OPTUŽBE
Da je:

- u novembru mjesecu 2007. godine u svojstvu direktora firme E.K.iz B. Polja, ul. S.P., opština Bijelo Polje, protivno čl. 36 Zakona o Ž.i ( Službeni list RCG 21/04 ) u pružnom pojasu Željezničke pruge na udaljenosti od 14 metara od ose kolosjeka započeo izgradnju objekta u dužini 63 m sa ukupnom površinom objekta 2853,69 m2, na način što je izvršio iskop zemljišta usled čega je došlo do povrede nožice trupa pruge kojom prilikom je ugrozio stabilnost pruge i bezbjedno odvijanje željezničkog saobraćaja i time doveo u opasnost život i tijelo ljudi - putnika, koji se prevoze Ž.om i imovinu,
- čime bi izvršio krivično djelo ugrožavanje saobraćaja opasnom radnjom i opasnim sredstvom iz čl. 340 st. 2 u vezi st. Krivičnog zakonika,
- jer nije dokazano da je izvršio krivično djelo za koje je optužen.

Troškovi krivičnog postupka padaju na teret budžetskih sredstava Crne Gore.

Imovinsko pravnog zahtjeva nije bilo.

O b r a z l o ž e nj e
Optužnicom ODT-a u B. Polju, KT. br 599/09 od 09.04.2010. godine, optužen je Č.E. iz Bijelog Polja, da je izvršio krivično djelo ugrožavanje saobraćaja opasnom radnjom i opasnim sredstvom iz čl. 340 st. 2 u vezi st. Krivičnog zakonika.

Glavni pretres je održan i zaključen u prisustvu zamjenika u ODT-u Katarine Kljajević, okrivljenog Č.E.a, branioca okrivljenog advokata C.L.a, a u odsustvu uredno obaviještenog prestavnika oštećene Ž.I.CG'' AD Podgorica.

U završnoj riječi zamjenica u ODT-u je izjavila da cijeneći dokaze izvedene tokom postupka, smatra da je činjenično stanje iz dispozitiva optužnice dokazano i samim tim utvrdjeno da je okrivljeni izvršio krivično djelo koje mu je optužnicom stavljeno na teret. Tražila je da sud okrivljenog oglasi krivim i osudi na kaznu po zakonu.

U toku postupka prestavnik oštećene Ž.I.CG AD Podgroica R.Z.a nije se pridružila krivičnom gonjenju protiv okrivljenog, s obzirom da je nakon podnošenja krivične prijave okrivljeni nasip pruge zaštitio sa potpornim armiranim betonskim zidom.

Okrivljeni Č.E. u svojoj odbrani u toku istražnog postupka je istakao da je izvršni direktor firme E.K.'' iz Bijelog Polja, koja posjeduje parcelu u Bijelom Polju u ul. S.P.. Na toj parceli nalazio se gradjevinski objekat, koji je bio sagradjen prije izgradnje pruge i za koji je postojala gradjevinska dozvola. U maju mjesecu 2009. godine njegovo preduzeće počelo je sa izgradnjom novog objekta za koji posjeduje gradjevinsku dozvolu, a izgradnju objekta je započeo po dobijanju gradjevinske dozvole. Ministarstvo saobraćaja vodilo je prekršajni postupak u vezi izgradnje novog objekta i taj postupak je obustavljen. Smatra da nije izvodio radove koji ugrožavaju stabilnost pruge i bezbjedno odvijanje željezničkog saobraćaja i da je sve radio saglasno urbanističko tehničkim uslovima i gradjevinskoj dozvoli. Na glavnom pretresu dodao je da u sklopu izgradnje poslovnog objekta njegova firma planirala izgradnju armiranog betonskog potpornog zida pored pruge, a nakon što je inspektor K. naložio da obustavi radove koje je izvodio 2007. godine, protiv njega je vodjen prekršajni postupak kod Ministarstva saobraćaja i on nije dobio nikakvu odluku od Ministarstva, niti je za nešto kažnjen i nije mu poznat ishod tog postupka. Zemljane i ostale radove na predmetnoj lokaciji izvodio je nakon dobijanja gradjevinske dozvole, a u periodu od kada je inspektor željezničkog saobraćaja naložio obustavu radova, do dobijanja gradjevinske dozvole na predmtnoj lokaciji nije izvodio nikakve radove. Inspektor K. je rješenje o zabrani radova ostavio na bageru, isto mu nije lično uručeno, a u prvostepenom prekršajnom postupku kod Ministarstva saobraćaja niko ga nije upoznao sa činjenicom da je po Zakonu o Ž.i zabranjena gradnja na udaljenosti od 25 metara od uzdužne ose kolosjeka.

U završnoj riječi branilac okrivljenog je istakao da na osnovu izvedenih dokaza nesumnjivo proizilazi zaključak da optuženi nije počinio krivično djelo stavljeno mu na teret, odnosno da nije ugrozio stabilnost pruge i bezbjedno odvijanje željezničkog saobraćaja, što se vidi iz nalaza i mišljenja vještaka gradjevinske struke R.B., a čemu u prilog govori činjenica da se čitavo vrijeme željeznički saobraćaj nesmetano odvijao. Predložio je da se optuženi oslobodi od optužbe.

U završnoj riječi okrivljeni je je u potpunosti usvojio završnu riječ svog branioca i tražio je da ga sud oslobodi od optužbe.

Radi utvrdjivanja odlučnih činjenica i donošenja pravilne i zakonite odluke, sud je u dokaznom postupku na glavnom pretresu izveo sledeće dokaze: saslušao predstavnika oštećene AD Ž.I.CG'' R.Z.u, saslušao vještaka gradjevinske struke R.B., dipl. ing. gradjevinarstva, pročitao iskaz prestavnika oštećene AD Ž.I.CG'' M.B.sa zapisnika o saslušanju svjedoka pred istražnim sudijom ovog suda Ki. br. 6/10 od 03.03.2010. godine, pročitao iskaz svjedoka P.S.sa zapisnika o saslušanju svjedoka pred istražnim sudijom ovog suda Ki. br. 6/10 od 02.03.2010. godine, izvršio uvid u rješenje Ministarstva saobraćaja, pomorstva i telekomunikacija - inspekcije za željeznički saobraćaj Podgorica broj 08-1-5239/2-5 od 14.12.2007. godine, pročitao i to: zapisnik inspekcije za željeznički saobraćaj Ministarstva saobraćaja, pomorstva i telekomunikacija broj 08-1-5239/2-4 od 11.12.2007. godine; zapisnik broj 2-2 352/1 od 12.02.2008. godine; zahtjev za hitnu sanaciju trupa pruge broj 7-1307 od 11.09.2009. godine; izvještaj o stanju trupa pruge KM 299 + 000 do KM 299 + 095 AD Ž.I.Podgorica broj 7-1.1777 od 23.11.2009. godine; nalaz i mišljenje vještaka mašinske struke smjer željeznički saobraćaj dipl. ing. B.J.a od 20.03.2010. godine; podnesak AD Ž.I.Podgorica broj 1-634 od 16.06.2010. godine; zapisnik o uvidjaju suda od 30.08.2010. godine; dopis AD Ž.I.CG '' broj 2-10276 od 04.10.2010. godine, saglasnost Ministarstva saobraćaja, pomorstva i telekomunikacija broj 01-2584/4 od 28.07.2010. godine, izvršio uvid u fotodokumentaciju sa uvidjaja suda od 30.08.2010. godine, u gradjevinsku dozvolu Vlade CG, Ministarstva za ekonomski razvoj broj 102-08-9026/1-08 od 11.11.2008. godine, izvršio uvid u izvod iz kaznene evidencije na ime okrivljenog. Drugih predloga za dopunu dokaznog postupka nije bilo.

Cijeneći odbranu okrivljenog i dokaze pojedinačno i u medjusobnoj vezi shodno čl. 360 Zakonika o krivičnom postupku, sud je utvrdio činjenično stanje i na osnovu tako utvrdjenog činjeničnog stanja, zaključio da nije dokazano da je okrivljeni izvršio krivično djelo koje mu je optužnicom stavljeno na teret.

Iz iskaza svjedoka P.S.proizilazi da je zaposlen u Ž.I.CG na radnom mjestu šefa pružne dionice Bijelo Polje. U novembru mjesecu 2007. godine primijetio je da je firma E.K.iz B. Polja započela izvodjenje radova pored pruge na dionici izmedju Bijelog Polja i Kruševa i to u kilometru pruge 299 + 000 minus 299 + 90 o čemu je dana 20.11.2007. godine pisanim putem obavijestio Željezničku I.u i Republičkog inspekora za željeznički saobraćaj. Dana 27.11.2007. godine sa republičkim inspekorom za željeznički saobraćaj obišao je pomenutu lokaciju kojom prilikom je inspektor sačinio zapisnik i donio rješenje o obustavi radova, koje rješenje nije ispoštovano. Izvršnom direktoru Ž.e Crne Gore naloženo je da formira stručnu komisiju koja će procijeniti stabilnost pruge Beograd - Bar na naznačenom kilometru. Bio je jedan od članova ove komisije koja je poslije pregleda sačinila izvještaj i predložila mjere za trajnu sanaciju trupa pruge. Izvodjač radova na pomenutoj lokaciji nije vršio radove do 12.07.2009. godine kog dana je započeo ogradjivanje zemljišta, i zemljane i ostale radove na izgradnji poslovnog - stambenog objekta. On je dana 15.07.2009. godine podnio prijavu o nedozvoljenoj izgradnji objekta i to: Ž.I.Crne Gore, Republičkoj urbanističkoj inspekciji i Republičkom inspektoru za željeznički saobraćaj. Dana 29.07.2009. godine sa republičkim inspektorom R. K. obišao je radilište na kom su izvodjeni armirano betonski radovi na objektu i tom prilikom im je investitor pokazao gradjevinsku dozvolu, na koju dozvolu je inspektor K. dao primedbu da je izdata suprotno čl. 36 Zakona o Ž.i. Poslovno stambeni objektak je u pogledu grubih radova u medjuvremenu završen. Iskaz ovog svjedoka sud je u potpunosti prihvatio kao jasan, logičan i uvjerljiv, ničim doveden u sumnju, nesračunat na otežavanje ili pak olakšavanje krivično pravnog položaja okrivljenog, a potvrdjen sadržinom pisanog dokaza.

Ovlašćeni prestavnik AD Ž.I.CG M.B.a u svom iskazu pred istražnim sudijom u bitnom je istakla da je Č.E., direktor firme E.K.iz B. Polja počeo sa izvodjenjem nedozvoljenih radova u neposrednoj blizini pruge Beograd - Bar i to u KM 299 + 000 minus 299 + 035 sa lijeve strane pruge na rastojanju od 14 metara od osovine kolosjeka, za koje radove Č.E. nije dobio saglasnost ni odobrenje Ž.I.CG, već je u toku 2007. godine otpočeo sa izvodjenjem zemljanih radova i uklanjao zemljište na parceli na kojoj je nekad bio izgradjen objekat ''Gradine'' te se primakao trupu pruge skidajući i ravnjajući teret, oštetio trup pruge i nasip pruge, izložio opasnostima od potonjavanja, kojim odronjavanjem bi došlo do neposrednog ugrožavanja bezbjednosti odvijanja željezničkog saobraćaja, a čime bi se dovela u opasnost bezbjednost putnika. O ovim radovima obaviješten je Republički inspektor za željeznički saobraćaj, koji je 27.11.2007. godine izvršio inspekciski pregled i o tome sačinio zapisnik. Inspektor K. R. je rješenjem naložio okrivljenom da obustavi sve dalje radove, što okrivljeni nije učinio, već je nastavio sa ravnanjem terena i postupao suprotno čl. 36 Zakona o Ž.i. A prema Zakonu o bezbjednosti željezničkog saobraćaja strogo je zabranjeno izvodjenje radova u blizini željezničke pruge koji bi mogli oštetiti prugu ili umanjiti stabilnost pruge i izazvati klizanje ili odronjavanje terena. Inspektor K. je prilikom kontrolnog pregleda provjeravajući da li je okrivljeni Č. prestao sa izvodjenjem radova, utvrdio da je okrivljeni nastavio izvodjenje radova i u medjuvremenu podigao objekat. Vizuelnim pregledom komisije iz oblasti željezničkog saobraćaja konstatovano je da je radovima okrivljenog došlo do povrede nožice trupa pruge, ugrožavanje stabilnosti trupa pruge povećanje rizika klizanja nasipa trupa pruge i uopšte ugrožavanje kompletne pruge. Iskaz ovog svjedoka sud je u potpunosti prihvatio kao jasan, logičan i uvjerljiv, nesračunat na otežavanje ili pak olakšavanje krivično pravnog položaja okrivljenog, a potvrdjen sadržinom pisanih dokaza.

Svjedokinja - ovlašćena prestavnica oštećene AD Ž.I.'' R.Z.a na glavnom pretresu od 19.11.20010. godine, je istakla da je nakon podnošenja krivične prijave okrivljeni nasip pruge zaštitio sa potpornim armiranim betonskim zidom, pa je u ime oštećene AD Ž.I.CG'' odustala od krivičnog gonjenja, prema okrivljenom.

Iz izjašnjenja Ministarstva saobraćaja, pomorstva i telekomunikacija - inspekcije za željeznički saobraćaj Podgorica broj 08-1-5239/2-5 od 14.12.2007. godine proizilazi da je glavni inspektor R. K. naložio M.S.- izvršnom direktoru preduzeća Ž.a Crne Gore - I.a DOO, da u roku od 15 dana od dana prijema rješenja formira stručnu komisiju koja će procijeniti stabilnost trupa pruge Beograd - Bar u kilometru 299 + 00 minus 299 + 035 sa njene lijeve strane.

Iz izvještaja o stanju trupa pruge Ž.I.CG broj 7-1.1777 od 23.12.2009. godine proizilazi da je samostalni referent za donji stroj Ž.I.CG V.V.dana 09.09.2009. godine izvršila vizuelni pregled pruge Vrbnica - Bar na dionici Bijelo Polje - Mijatovo Kolo od 299 + 000 do 299 + 095 na mjestu izvodjenja širokog iskopa zemljanin radova u pružnom pojasu od strane investitora privatnog objekta E.a Č.a i izvodjača E.K.iz Bijelog Polja. Posledice izvedenih zemljanih radova su: povreda nožice trupa pruge zasijecanjem; povećanje nagiba kosine nasipa trupa i formiranje potencijalne klizne ravni kosine nasipa trupa pruge; uslovna stabilnost trupa sa progresivnom tendencijom smanjivanja stabilnosti i klizanja materijala sa kosina nasipa; promjena geotehničkih i hidrogeoloških uslova u nasipu trupa pruge, povećano gravitaciono klizanje materijala nasipa trupa pruge; primarno klizište; delapsivno klizište ( prema mjestu nastanka na kosini - klizište koje nastaje u nožici padine usled podsijecanja i razvija se naviše uz kosinu).

Iz zapisnika inspekcije za željeznički saobraćaj Ministarstva saobraćaja, pomorstva i telekomunikacije broj 08-1-5239/2-4 od 11.12.2007. godine proizilazi da je predmet kontrole bilo izvršenje rješenja 08-1-5239/2-2 od 27.11.2007. godine, kojim je naloženo Č.E.u direktoru firme E.K.Bijelo Polje, da obustavi sve radove na uredjenju zemljišta u blizini željezničke pruge Beograd - Bar KM 299 + 00 minus 299 + 035. Kontrolu je izvršio R. K., glavni republički inspektor za željeznički saobraćaj u prisustvu S.P., šefa pružne dionice AD ''ŽICG'' Bijelo Polje i Ž.P.a, geometra u preduzeću Ž.a Crne Gore. Kontrolom je utvrdjeno da Č.E. nije postupio po navedenom rješenju, već je nastavio zemljišne radove - izvršio je iskop zemljišta u zaštitnom pružnom pojasu do daljine od 25 metara i šire od ose kolosjeka na osnovu svoje lične procjene, izvršio formiranje nasipa pruge od granice željezničkog zemljišta, čime bez saglasnosti upravljača ŽICG može bitno ugroziti stabilnost trupa pruge. Iskopano je 1500 - 2000 m3 zemljane mase, koja je odvežena sa lica mjesta. Trenutno nije ugrožena stabilnost trupa pruge, a time ni bezbjednost željezničkog saobraćaja. Medjutim, u slučaju erozije zemljišta i sličnih pojava, može doći do pojave klizišta i ugrožavanja stabilnosti trupa pruge.

Iz zapisnika Ž.I.CG AD Podgorica broj 2-2/352/1 od 12.02.2008. godine proizilazi da je komisija ŽICG u sastavu V.V., P.P.i D.R.dana 31.01.2008. godine izvršila vizuelni pregled pruge Vrbnica - Bijelo Polje od KM 299 + 000 do KM 299 + 035. Vizuelnim preglednom nijesu primijećene trenutne deformacije u zasječenom dijelu nasipa, a vizuelnim pregledom evidentirani su potencijalni rizici, usled kojih vremenom može doći do pojačane erozije, mogućeg mjestimičnog lokalnog odronjavanja i klizanja rastresitog materijala trupa pruge, zbog: seizmike; deformacija i promjena naponskog stanja u tlu; slijeganja trupa pruge; slivanja vode; erozija rastresitog materijala; atmosverskih i drugih uticaja i vibracija od dinamičkog kretanja vozova. Pojavom bilo koga od predhodno nabrojanih potencijalnih rizika stabilnost trupa pruge bila bi narušena, a time i bezbjesnost željezničkog saobraćaja. Zaključak komisije da je trup pruge uslovno stabilan (nema vidnih deformacija ), a kao mjera obezbedjenja stabilnosti predložena je izrada potpornog zida sa obaveznom drenažom.

Iz zapisnika sa uvidjaja suda od 30.08.2010. godine proizilazi da se na licu mjesta nalazi poslovna zgrada od tvrdog gradjevinskog materijala spratnosti P+2, dužine 63 m, po strani objekta bližoj ivici magistralnog puta Bijelo Polje - Prijepolje. Sa strane obog objekta okrenute ka željezničkoj pruzi Bijelo Polje - Podgorica u toku izvodjenja radova na betonskom potpornom zidu koji se pruža izmedju željezničke pruge i objekta u dužini od oko 80 m, visine od 2,50 do 3,50 m. Prisutnom vještaku gradjevinske struke B.R.i naloženo da se u odnosu na stanje kosine zasjeka trupa pruge i činjenica konstatovanih na uvidjaju u pisanom nalazu i mišljenju izjasni o tome u kojoj su mjeri izvedeni gradjevinski radovi koje je izvelo preduzeće E.K.na ovoj lokaciji uticali na stabilnost nožica trupa pruge.

Iz gradjevinske dozvole Vlade CG, Ministarstva za ekonomski razvoj broj 102-08-9026/1-08 od 11.11.2008. godine utvrdjuje se da je ista izdata DOO E.K.iz B. Polja za izgradnju poslovnog objekta planiranog na urbanističkoj parceli broj 444/1 i 443 KO Bijelo Polje u zahvatu DUP-a ''Centralna zona'' izmjene i dopune u Bijelom Polju, a projektovani objekat je spratnosti P+1 do P+2 sa ukupnom bruto gradjevinskom površinom 2.853,69 m2, horizontalni gabariti objekta u osnovi prizemlja su 39,65 m x 21,10 m + 15,05 m x 17,50 m + 7,25 m x14,50 m. U obrazloženju iste nije sadržano da postoji saglasnost Ž.I.CG''.

Iz nalaza i mišljenja vještaka mašinske struke za željeznički saobraćaj B.J.a od 20.03.2010. godine utvrdjuje se da je vještak dana 11.03.2010. godine izvršio vizuelni pregled trupa željezničke pruge Beograd - Bar, od KM 299 + 000 do KM 299 + 095 i utvrdio da je prilikom izvodjenja zemljanih radova od strane izvodjača radova E.K.iz Bijelog Polja izvršeno zasijecanje postojećeg terena ( trupa pruge u navedenom kilometru) i time obrazovana kosina terena prema pruzi, što je prouzrokovalo oštećenje nožice trupa pruge. Prilikom pregleda nijesu primijećene trenutne deformacije u zasječenom dijelu nasipa, a prosječna visina zasječene kosine od gornje ivice šine do zaravnjenog terena, ugao zasječenja kosine trupa pruge kreće se oko 75 stepeni, dužina zasječene kosine trupa pruge iznosi 9 m, a visina zasječenosti iznosi 8,69 m, a širina zasječene kosine 2,25 m. Navedenim zasijecanjem trupa pruge u navedenom kilometru došlo je do osalbljenja trupa pruge i smanjenja nosivosti, a imajući u vidu da opterećenja po osovini, koja iznose 22,5 tona kao i težinu vozova po dužnom metru koja iznosi 8 tona i brzinu na dijelu pruge Bijelo Polje - Kruševo koja je redom vožnje propisana 50 km/h. Pri kretanju voza preko zasječenog dijela trupa pruge stvaraju se velike dinamične sile, koje stvaraju vibracije, a koje se prenose preko šine gornjeg stroja na trup pruge i vrše rastresanje materijala trupa pruge, kao i prouzrokovanja klizišta materijala na dijelu gdje je došlo do zasijecanja trupa pruge, u kom slučaju posledica može biti iskliznuće voza i njegovo prevrtanje, što bi za posledicu imalo ljudske živote, velike materijalne štete na pruzi i pružnim postrojenjima, kao i na podignutom poslovno gradjevinskom objektu. Po vještaku prilikom navedenog vizuelnog pregleda nijesu zapažene nikakve deformacije na trupu pruge, tj. na mjestu gdje se vršilo zasijecanje terena ( trupa pruge), izuzev što je prouzrokovano oštećenje nožica nasipa od gradjevinskih mašina izvodjača radova koji su vršili ravnanje terena. Uvidom u evidenciju o vanrednim dogadjajima kod Ž.e Crne Gore za period od novembra 2007. godine do 20.03.2010. godine nije registrovan ni jedan vanredni dogadjaj, ni nezgoda na mjestu gdje je došlo do zasijecanja terena u pomenutom kilometru. Nalaz i mišljenje ovog vještaka sud je prihvatio, jer je isti dat na osnovu činjenica koje je vještak konstatovao na licu mjesta, po pravilima struke i nauke, a u bitnom saglasan sa nalazom vještaka gradjevinske struke.

Iz nalaza i mišljenja vještaka gradjevinske struke B.R.od 07.10.2010. godine proizilazi da je ovaj vještak prisustvovao uvidjaju suda, i da je na uvidjaju konstatovao da su na dionici pruge Bijelo Polje - Mijatovo Kolo stacionaža 299 + 000 do 299 + 095 od strane E.K.iz Bijelog Polja na kat. parcelama broj 444/1; 442/2i 443 KO Bijelo Polje izvodjeni radovi širokog otkopa i zasječen pružni nasip - nožica. Deformacije koje bi nastale usled oštećenja zemljanog trupa manifestuju se uglavnom kao: slijeganje kolosjeka; izdizanje kolosjeka; školjkanje i klizanje kosine nasipa; tonjenje nasipa, lom tla; pojava pukotina na bankinama, što u zapisnicima i izvještajima iz spisa predmeta nije navedeno da se desilo. Po vještaku iz ovih činjenica proizilazi da je trup pruge bio stabilan u momentu izvodjenja radova i da se bezbjedno odvijao saobraćaj, a posledice uticaja atmosverskih voda ( jakih kiša ), mraza, statičkih i dinamičkih opterećenja u budućnosti bi umanjile stabilnost. Na glavnom pretresu od 22.12.2010. godine vještak je pojašnjavajući nalaz istakao da radnja zasijecanja kosine zasjeka - nožice trupa pruge prestavlja povredu trupa pruge koja može, a ne mora da ugrozi stabilnost trupa pruge. Prilikom uvidjaja nije primijetila da postoje neka oštećenja na trupu pruge, medjutim, protekom vremena pod dejstvom atmosverskih voda, mraza, statičkih i dinamičkih opterećenja na mjestima gdje su povrijedjene nožice iskopom zemlje može da dodje do ugrožavanja stabilnosti trupa pruge. Po vještaku do momenta izgradnje betonskog potpornog zida moglo je da dodje do narušavanja stabilnosti trupa pruge u uslovima ekstremnih vremenskih uslova - duži period kiša, jaki mrazevi, što se u konkretnom slučaju nije desilo, odnosno nije došlo do narušavanja stabilnosti trupa pruge. Po vještaku Komisija Ministarstva saobraćaja koja je vršila pregled lica mjesta je paušalno opisala da prijeti opasnost po stablnost trupa pruge. Nalaz i mišljenje ovog vještaka sud je prihvatio, jer je isti dat na osnovu činjenica koje je vještak konstatovao na licu mjesta, po pravilima struke i nauke, a u bitnom saglasan sa nalazom vještaka mašinske struke za željeznički saobraćaj.

Okrivljeni Č.E. je u svojoj odbrani istakao da je njegovo preduzeće E.K.iz Bijelog Polja u 2007. godini na predmetnoj lokaciji izvodilo radove čišćenja zemljišta od šiblja i drveća, kada im je inspektor za željeznički saobraćaj naložio obustavu radova do dobijanja gradjevinske dozvole i da je zemljane i ostale radove na predmetnoj lokaciji nastavio nakon dobijanja gradjevinske dozvole, a branio se da izvedenim zemljanim radovima nije ugrozio stabilnost pruge i bezbjedno odvijanje željezničkog saobraćaja, koju odbranu je sud u potpunosti prihvatio, jer je ista potvrdjena izvedenim dokazima tokom postupka.

Naime, iz nalaza vještaka B.J.a proizilazi da u periodu od novembra 2007. godine kada je okrivljeni započeo sa izvodjenjem zemljanih radova otkopa zemljišta i zasjekao trup pruge pa do 11.03.2010. godine kada je ovaj vještak izašao na lice mjesta u navedenom kilometru pruge nije registrovan ni jedan vanredni dogadjaj, niti su na zasječenom dijelu nasipa primijećene trenutne deformacije. Sa mišljenjem ovog vještaka složio se i vještak gradjevinske struke B.R.a koja je prisustvovala uvidjaju suda od 30.08.2010. godine i koja je izmedju ostalog i na osnovu vizuelnog pregleda zasječenog trupa pruge mišljenja da je trup pruge bio stabila u momentu izvodjenja radova i da se bezbjendno odvijao saobraćaj, a da na licu mjesta nije došlo do slijeganja kolosjeka, izdizanja kolosjeka, školjkanje i klizanje kosine nasipa, tonjenja nasipa, loma tla, pojave pukotine na bankinama, a mišljenje ovih vještaka potvrdjeno je zapisnikom inspecije za željeznički saobraćaj, Ministarstva saobraćaja, pomorstva i telekomunikacija broj 08-1-5239/2-4 od 11.12.2007. godine, koja inspekcija je zapisnički konstatovala da je iskopano 1500 do 2000 m3 zemljane mase koja je odvežena sa lica mjesta, ali da trenutno nije ugrožena stabilnost pruge, a time ni bezbjednost željezničkog saobraćaja. U tom pravcu izjasnila se i Komisija Ž.I.CG AD Podgorica broj 2-2/352/1 od 12.02.2008. godine koja je nakon vizuelnog pregleda od 31.01.2008. godine zaključila da je trup pruge uslovno stabilan, nema vidnih deformacija. Dakle, iz ovih dokaza proizilazi da izvedeni gradjevinski radovi u novembru mjesecu 2007. godine kojom prilikom je okrivljeni Č.E. u svojstvu direktora firme E.K.izvršio iskop zemljišta i povrijedio nožice trupa pruge na kritičnom kilometru nijesu narušili stabilnost trupa pruge, kako ni u vrijeme izvodjenja ovih radova, tako ni dana 30.08.2010. godine kada je sud izvršio uvidjaj u prisustvu vještaka gradjevinske struke B.R.e, a u navedenom periodu na kritičnom kilometru nije registrovan ni jedan vanredni dogadjaj na Ž.i Crne Gore.

Komisija Ž.I.i vještaci B. i B. su saglasni da su izvedeni gradjevinski radovi na kritičnom kilometru pruge povećali potencijalne rizike za stabilnost trupa pruge, medjutim, u konkretnom slučaju od dana izvodjenja gradjevinskih radova novembar 2007. godine do dana vršenja uvidjaja suda 30.08.2010. godine, nije došlo do slijeganja trupa pruge, erozije, deformacija, pojave klizišta i slično na kritičnom kilometru trupa pruge iz čega proističe nedvosmisleni zaključak da je okrivljeni ovakvim svojim ponašanjem iskopom zemljišta i povredom nožice trupa pruge neznatno ugrozio stabilnost pruge, koja povreda nožica trupa pruge nije prestavljala konkretnu opasnost za bezbjedno odvijanje željezničkog saobraćaja, a sve prednje u svijetlu činjenice da u periodu od dvije godine i devet mjeseci nije bilo ni jednog vanrednog dogadjaja na pomenutom dijelu željezničke pruge, niti je upravljač AD Ž.I.CG'' morao preduzeti bilo kakve mjere ( smanjenja brzine na kritičnom kilometru pruge, obustava saobraćaja, izgradnja zaštitnog zida i slično), koje bi upućivale na zaključak da je bitno bila ugrožena stabilnost pruge i time bezbjedno odvijanje željezničkog saobraćaja. Naprotiv, sud je mišljenja da je slabljenje trupa pruge u kritičnom kilometru kako je to u svom nalazu naveo vještak B.J. bilo neznatno i bez bitnog uticaja na stabilnost trupa pruge, odnosno da je trup pruge bio stabilan i da je omogućavao bezbjedno odvijanje željezničkog saobraćaja.

Činjenica da je okrivljenom gradjevinska dozvola broj 1102-08-9026/1-08 od 11.11.2008. godine, za izgradnju u zaštitnom pružnom pojasu, izdata bez saglasnosti upravljača Ž.I.'' CG suprotno čl. 36 Zakona o Ž.i ( Službeni list RCG broj 21/04) je bez bitnog uticaja na drugačije odlučivanje u ovoj pravnoj stvari.

Iz izvedenih dokaza sud na pouzdan način nije mogao utvrditi da su izvedeni gradjevinski radovi od strane okrivljenog Č.E.a - direktora firme E.K.Bijelo Polje ugrozili željeznički saobraćaj na kritičnom kilometru željezničke pruge Bijelo Polje - Podgorica i doveli u opasnost život i tijelo ljudi ili imovinu koja prelazi iznos od 20.000,00 €, pa je imajući u vidu načelo ''in dubio pro reo'', po kome činjenice koje idu na teret okrivljenom moraju biti na nesumljiv način dokazane, a što tokom postupka nije učinjeno sud je istog usled nedostatka dokaza, shodno čl. 363 st. 3 Zakonika o krivičnom postupku, oslobodio od optužbe za krivično djelo ugrožavanje saobraćaja opasnom radnjom i opasnim sredstvom iz čl. 340 st. 2 u vezi st. Krivičnog zakonika, stavljeno na teret okrivljenom optužnicom.

Troškovi postupka shodno čl. 203 Zakonika o krivičnom postupku padaju na teret budžetskih sredstava CG.

Imovinsko pravnog zahtjeva nije bilo.

Sa iznijetog je odlučeno kao u izreci presude, shodno čl. 363 tač. 3 Zakonika o krivičnom postupku.

OSNOVNI SUD U BIJELOM POLJU

Dana 22.12.2010. godine
Zapisničar Predsjednik vijeća - sudija
Sonja Marković Dragan Mrdak