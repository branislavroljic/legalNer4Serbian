K.br.173/23/23
U IME CRNE GORE
OSNOVNI SUD U KOTORU, kao prvostepeni krivični sud po Srđanu Klikovcu, uz učešće zapisničara Jelene Marković, u krivičnom predmetu protiv J. N., kojeg brani advokat V. Č. iz P., krivičnog djela teško djelo protiv opšte sigurnosti iz člana 338. stv 4 u vezi krivičnog djela nepropisno i nepravilno izvođenje građevinskih radova iz člana 330. stav 2. u vezi stava 1. Krivičnog zakonika Crne Gore, koji se vodi po optužnici ODT Kotor Kt.br. 671/22 od 05.07.2023.godine, nakon pravosnažnosti rješenja o usvajanju sporazuma o priznanju krivice, dana 12.01.2024.godine donio je

PRESUDU

OPTUŽENI J. N., JMBG .............., od oca M. i majke A., rođene A., rođen ...........godine u S., B. i H., stalno nastanjen u P., N. T. br......., državljanin CG, diplomirani inženjer arhitekture, oženjen, otac dvoje djece, sa završenom VSS, srednjeg imovnog stanja, ranije neosudjivan, protiv kojeg se ne vodi postupak za drugo krivično djelo
Kriv je

Što je,
dana 20.06.2023.godine, oko 12,30 časova, u B., u naselju B., na gradilištu objekta u izgradnji „S. r.“, investitora „S. r.“ d.o.o. B., na dijelu UP ......, blok ....., koju čini kat. Parc. ......, KO B., kao odgovorno lice za izvođenje građevisnkih radova, i to kao rukovodilac radova na gradilištu – ovlašćeni inženjer koji rukovodi građenjem objekta u cjelini, angažovan kod izvođača radova „G. b.“ d.o.o. B., koja firma je bila angažovana radi obavljanja svih građevinskih i građevinsko – zanatskih radova, nije postupao po propisima i opštepriznatim tehničkim pravilima i time nehatno, odnosno svjestan da svojom radnjom može učiniti krivično djelo, ali je olako držao da do toga neće doći, izazvao opasnost za život i tijelo oštećenog B. I., koji je kritičnom prilikom smrtno stradao, na način što je, kao ovlašćeni inženjer koji rukovodi građenjem objekta u cjelini, postupio suprotno odredbi člana 105 Pravilnika o mjerama zaštite na radu na privremenim ili pokretnim gradilištima, odnosno što je dozvolio da se rad radnika i kretanje istih na visini većoj od 100cm iznad terena odvija bez postavljene čvrste zaštitne ograde visine najmanje 100cm, usljed čega je oštećeni B. I., koji je bio radno angažovan od strane „G. b.“ d.o.o. za poslove postavljanja keramike, u trenutku kada je kranista raspoređivao materijal za keramiku sa konzolne dizalice na II etaži, gdje se nalazio oštećeni radi daljeg raspoređivanja materijala, pao sa terase II etaže, sa visine od 7,4m, na betonsku ploču iznad garaže, kada je kod istog nastupila smrt usljed razorenja mozga zbog preloma kostiju glave, kojom prilikom je oštećeni B. I. pao na oštećenog J. T., koji se nalazio na betonskoj ploči iznad garaže, koji je usljed toga zadobio teške tjelesne povrede u vidu višestrukog otvorenog preloma kostiju lijeve potkoljenice u donjim djelovima lijeve goljenjače i lijeve lišnjače, sa ranom razderotinom u predjelu prednje strane lijeve potkoljenice u srednjoj trećini dužini 2cm i prelom nosnih kostiju sa pomjeranjem, tj. sa dislokacijom prelomljenih koštanih odlomaka,
- čime je izvršio krivično djelo teško djelo protiv opšte sigurnosti iz člana 338. stv 4 u vezi krivičnog djela nepropisno i nepravilno izvođenje građevinskih radova iz člana 330. stav 2. u vezi stava 1. Krivičnog zakonika Crne Gore.

Pa ga sud primjenom članova 4, 5, 13, 14, 16, 32, 36, 36a i 42. Krivičnog zakonika i članova 226 i 229 Zakonika o krivičnom postupku,
O S U Đ U J E
Na kaznu zatvora u trajanju od 6 (šest) mjeseci koja će se izvršiti tako što će okrivljeni istu izdržavati u prostorijama u kojima stanuje.

Okrivljeni ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija.

Ukoliko okrivljeni jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, sud će odrediti da ostatak kazne zatvora izdrži u Upravi za izvršenje krivičnih sankcija.

O b r a z l o ž e nj e
Optužnicom ODT Kotor Kt.br. ...... od 05.07.2023.godine stavljeno je na teret okrivljenom J. N. izvršenje krivičnog djela teško djelo protiv opšte sigurnosti iz člana 338. stv 4 u vezi krivičnog djela nepropisno i nepravilno izvođenje građevinskih radova iz člana 330. stav 2. u vezi stava 1. Krivičnog zakonika Crne Gore.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, pročitani su optužnica ODT Kotor Kt.br. ......... od 05.07.2023.godine, zapisnik o uviđaju Kt.br. .......... od 20.06.2022 godine, službena zabilješka UP OB B. od 20.06.2022 godine, službena zabilješka UP OB B. od 27.06.2022 godine, zapisnici Uprave za inspekcju za inspekcijske poslove br. .......... od 15.07.2022 godine, kao i zapisnici od 23.06.2022 godine, plan mjera zaštite i zdravlja na radu od decembra 2021 godine, Ugovor o izvođenju radova zaključen 21.08.2017 godine,m Ugovor o vršenju razvoja od oktobra 2019 godine, Ugovor o vršenju poslova iz zaštite i zdravlja na radu od 10.02.2020 godine, Ugovor o vršenju poslova iz zaštite i zdravlja na radu od 01.12.2021 godine pa do završetka radova, Rješenje o imenovanju J. N. kao ovlašćenog inženjera za izvođenje radova od 01.10.2019 godine, Anex ugovora o radu od 27.11.2013 godine, Ugovor o radu od 01.08.2019 godine, stručni nalaz o primijenjenim propisanim mjerama i normativima zaštite i zdravlja na radu od 01.11.2021 godine, obdukcioni zapisnik KCCG od 15.08.2022 godine, nalaz i mišljenje vještaka iz oblasti zaštite na radu S. P. od 28.09.2022 godine, nalaz i mišljenje vještaka medicinske struke N. K. od 29.06.2022 godine, Izvod iz registra KE za okrivljenog od 05.06.2023 godine, fotodokumentaciju UP OB B. od 20.06.2022 godine i UP CB P. od 20.06.2022 godine, te zatim je pročitan i zapisnk o pregovaranju, zapisnik o priznanju krivice i sporazumu o priznanju krivice svi od 12.10.2023 godine.

Iz sadržine prikupljenih dokaza na koje okrivljeni i njegov branilac nijesu imali nikakve primjedbe, sud je zaključio da je državna tužiteljka ODT Kotor pružila dovoljno dokaza o krivici J. N. i da je okrivljeni u vrijeme i na način opisan u izreci ove presude učinio krivična djela teško djelo protiv opšte sigurnosti iz člana 338. stv 4 u vezi krivičnog djela nepropisno i nepravilno izvođenje građevinskih radova iz člana 330. stav 2. u vezi stava 1. Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o krivičnoj sankciji iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Ovo sa razloga što optuženi ranije nije osudjivan, te što se ovlašćeni predstavnik oštećene porodice nije pridružio krivičnom gonjenju, dok otežavajučih okolnosti na njegovoj strani sud nije našao, pa mu je predhodno utvrdio za krivično djelo teško djelo protiv opšte sigurnosti iz člana 338. stv 4 u vezi krivičnog djela nepropisno i nepravilno izvođenje građevinskih radova iz člana 330. stav 2. u vezi stava 1. Krivičnog zakonika Crne Gore, kaznu zatvora u trajanju od 6 (šest) mjeseci, koja kazna će se izvršiti tako što će okrivljeni istu izdržavati u prostorijama u kojima stanuje, sve smatrajući da će se izrečenom krivičnom sankcijom ostvariti svrha kažnjavanja predvidjena članom 32 KZ-a, a u okviru opšte svrhe izricanja krivičnih sankcija iz člana 4 KZ-a, odnosno da će izrečena krivična sankcija uticati na okrivljenog da ubuduće ne čini krivična djela.

Pošto je optuženi oglašen krivim obavezan je da na ime troškova krivičnog postupka plati iznos od ......... eura i na ime sudskog paušala iznos od ....... eura, na žiro račun Osnovnog suda u Kotoru 832-16-52, sve u roku od 15 dana od dana pravosnažnosti presude. Paušalni iznos je odmjeren shodno imovnim prilikama optuženog, trajanju i složenosti krivičnog postupka, a ovo na osnovu člana 226. stav 3 ZKP-a.

Sa svega izloženog, a primjenom člana 303 ZKP-a, odlučeno je kao u izreci.

OSNOVNI SUD U KOTORU

Dana, 12.01.2024.godine
Zapisničar SUDIJA
Jelena Marković Srđan Klikovac
PRAVNA POUKA: Protiv ove presude nema se pravo žalbe.