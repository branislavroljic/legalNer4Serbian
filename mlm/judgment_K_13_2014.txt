U I M E C R N E G O R E
K. br. 13/14
OSNOVNI SUD U NIKŠIĆU, sudija Ivan Perović, uz sudjelovanje Plane Ćuzović kao zapisničara, u krivičnom predmetu protiv okrivljenog ll P. zbog krivičnog djela falsifikovanje isprave iz čl. 412 st.1 KZ, postupajući po optužnom predlogu ODT-a Nikšić Kt. br. 64/13 od 27.12.2013 g., nakon dovršenog javnog glavnog pretresa dana 07.02.2014.g., u prisustvu zamjenika ODT-a Mićunović Vjere i okrivljenog L. P., donio je i istog dana javno objavio

P R E S U D U
Okrivljeni:

L. P.od oca D. i majke M. rođene Ja.rođen ..g. u . nastanjen u mjestu rođenja - ul. ....., državljanin Crne Gore, student, neoženjen, lošeg imovnog stanja, ranije neosuđivan
Kriv je

Što je :

Dana 19.12.2012.g. u Nikšiću, svjestan svog djela i htio njegovo izvršenje, na putnoj relaciji Nikšić – Podgorica upotrijebio kao pravu neistinitu ispravu – mjesečnu pretplatnu kartu koja glasi na njegovo ime u kojoj je na mjestu za lijepljenje mjesečne markice, okrivljeni nalijepio lažnu markicu za mjesec decembar 2012.g., navodno izdatu od strane preduzeća L. travel DOO B pod brojem 0069, na način što je prilikom kontrole putnika od strane ovlašćenog službenika preduzeća L.travel DOO B. dao na uvid predmetnu mjesečnu pretplatnu kartu
čime je učinio krivično djelo falsifikovanje isprave iz čl. 412 st. 1 Krivičnog zakonika Crne Gore.

Sud okrivljenom L. P. za navedeno krivično djelo primjenom čl. 4 st. 2, čl. 42, čl. 52, čl. 53 i čl. 54 Krivičnog zakonika i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 5 /pet/ mjeseci i istovremeno određuje da se ova kazna neće izvršiti ako okrivljeni u roku od 1 /jedne/ godine po pravosnažnosti presude ne učini novo krivično djelo.

Sud na osnovu čl.75 Krivičnog zakonika okrivljenom Lj. P. izriče mjeru bezbjednosti oduzimanja predmeta - mjesečnu pretplatnu kartu koja glasi na ime L.P. sa lažnom markicom za mjesec decembar 2012.g.

Dužan je okrivljeni Lj.P na ime paušalnih troškova krivičnog postupka uplatiti na žiro račun ovoga suda broj 832-152-32 iznos od 30,00 eura, u roku od 15 dana po pravosnažnosti presude pod prijetnjom prinudnog izvršenja.

O b r a z l o ž e nj e
ODT iz Nikšića optužnim predlogom Kt. br. 64/13 stavio je na teret okrivljenom L.Pizvršenje krivičnog djela falsifikovanje isprave iz čl. 412 st. 1 KZ, pa je zamjenik ODT-a Mićunović Vjera koja je zastupala optužbu na glavnom pretresu, istu činjenično izmijenila, ostajući u završnoj riječi pri izmijenjenom optužnom aktu i predlažući sudu da okrivljenog oglasi krivim, osudi ga po zakonu i izrekne mu mjeru bezbjednosti oduzimanja predmeta.

Okrivljeni L. P. naveo je u svojoj odbrani da je student treće godine fakulteta za fizučku kulturu u Nikšiću, da na predavanja u Nikšić putuje autobusom firme ...... travel DOO B i kupuje pretplatne karte za isti. Na pretplatnu kartu svakomjesečno bi se, nakon što uplati 30,00 eura na ime mjesečnog prevoza, od strane radnika tog preduzeća stavljala markica sa posebnim brojem. U decembru 2012.g. on je od jednog druga uzeo originalnu mjesečnu markicu jer nije imao da plati za taj mjesec prevoz, iskopirao je markicu i njenu kopiju zalijepio na svoju pretplatničku kartu ali je istoga dana od strane konduktera kome je predočio pretplatnu kartu, otkriven u ovome što je učinio.

Okrivljeni je u završnoj riječi ostao pri iznijetoj odbrani, ističući da se kaje zbog učinjenog.

Sud je u dokaznom postupku na saglasan predlog stranaka pročitao iskaz svjedoka M.Mdat kod ODT-a Nikšić od 27.12.2013.g., izvršio uvid u pretplatnu kartu izdatu od strane ...... travel DOO B na ime L.M i u markicu za mjesec decembar 2012.g. navodno izdatu od toga preduzeća i pročitao izvod iz kaznene evidencije za okrivljenog.

Svjedok M.Mnaveo je u svom iskazu da radi kao kondukter i vozač u preduzeću DOO Travel B, da to preduzeće vrši prevoz studenata na relaciji Nikšić – Podgorica i obrnuto, da se u kancelarijama preduzeća u Nikšiću izdavaju studentima mjesečne pretplatne karte i markice, da se za svaki mjesec studentima izdaju markice koje se lijepe na pretplatne karte, pri čemu svaka markica ima pojedinačan broj i već pri kupovini markice upisuje se ime studenta kome je prodata, pa su mu se dana 19.12.2012.g. prilikom kontrole pretplatnih kartica i markica kod studenata koji su se prevozili, neke učinile sumnjive - markice su ličile na kopije, zbog čega je od nekih studenata među kojima je bio i okrivljeni oduzeo pretplatne karte i provjerom u svojoj evidenciji je ustanovio da L.Pnije prodata markica pod tim brojem za mjesec decembar o čemu je obavijestio policiju.

Na PRETPLATNOJ karti izdatoj od strane ...... travel DOO B na ime L.M fotografija je ovog lica, ime I prezime istog, naziv fakulteta koji pohađa dok je na MARKICI navodno izdatoj od toga preduzeća, broj 0069 i oznaka mjeseca decembra.

Iz IZVODA iz kaznene evidencije za okrivljenog UP CB Podgorica proizilazi da Lj.Pr. nije evidentiran u kaznenoj evidenciji.

Sud je na nesumnjiv način utvrdio da je okrivljeni L. P. dana 19.12.2012.g. u Nikšiću, svjestan svog djela i htio njegovo izvršenje, na putnoj relaciji Nikšić – Podgorica upotrijebio kao pravu neistinitu ispravu – mjesečnu pretplatnu kartu koja glasi na njegovo ime u kojoj je na mjestu za lijepljenje mjesečne markice, okrivljeni nalijepio lažnu markicu za mjesec decembar 2012.g., navodno izdatu od strane preduzeća ...... travel DOO B pod brojem 0069, na način što je prilikom kontrole putnika od strane ovlašćenog službenika preduzeća ...... travel DOO B dao na uvid predmetnu mjesečnu pretplatnu kartu, kojim radnjama je ostvario sva bitna obilježja bića krivičnog djela falsifikovanje isprave iz čl. 412 st. 1 KZ.

Naime, sam okrivljeni priznaje da u decembru 2012.g. nije imao novca da plati mjesečnu uslugu prevoza na relaciji Podgorica - Nikšić, pa je tuđu mjesečnu markicu iskopirao i tu kopiju postavio na sopstvenu pretplatnu kartu izdatu od strane preduzeća ...... travel DOO B, koju je pretplatnu kartu prezentovao kondukteru kritičnog dana pri putu za Nikšić, što je u skladu sa kazivanjem svjedoka M.Mda se za svaki mjesec studentima izdaju markice koje se lijepe na pretplatne karte, da svaka markica ima pojedinačan broj i već pri kupovini markice upisuje se ime studenta kome je predata, pa su mu se dana 19.12.2012.g. prilikom kontrole pretplatnih kartica i markica kod studenata koji su se prevozili, neke učinile sumnjive - markice su ličile na kopije, zbog čega je od nekih studenata među kojima je bio i okrivljeni oduzeo pretplatne karte i provjerom u svojoj evidenciji ustanovio je da L.Pnije prodata markica pod tim brojem za mjesec decembar o čemu je obavijestio policiju.

Pretplatna karta koju izdaje prevoznik ima funkciju da omogući legitimisanje osobe koja pod povlašćenim uslovima koristi uslugu prevoza datog preduzeća ali faktički pretplatna karta se može koristiti tek onda kada je na njoj markica za određeni mjesec, koja markica pokazuje da putnik može koristi uslugu prevoza u konkretnom mjesecu. Sama markica po sebi nema nikakav značaj za pravni saobraćaj i njome se kao takvom ništa ne dokazuje, ali kada se ta markica pridruži pretplatnoj karti – postavi na istu, takva pretplatna karta predstavlja ispravu (predmet podoban da posluži kao dokaz činjenice da putnik ima pravo da se vozi datog mjeseca na određenoj relaciji). Dakle, pretplatna karta na kojoj je postavljena lažna markica, predstavlja ispravu, i to neistinitu jer je njen sastavni dio neistinit sadržaj – podatak da se korisnik može prevoziti tokom mjeseca na koji markica glasi, a nije lažna isprava budući da je pretplatna karta zaista izdata od oštećenog preduzeća u ovom slučaju.

Kako je okrivljeni bio svjestan da kritičnoga dana upotrebljava neistinitu ispravu kao pravu (predočavajući je kondukteru u autobusu) što je i htio kako bi mu bila pružena usluga prevoza, jasno je da je djelovao sa direktnim umišljajem.

Sud je donio rješenje da se neće kao dokaz izvoditi saslušanje predstavnika oštećenog preduzeća ...... travel DOO B, jer ne samo da je zastupnik optužbe odustao od predloga za izvođenje tog dokaza čemu se nije protivio okrivljeni, već je i po ocjeni suda prikupljena dokazna građa omogućavala meritorno rješavanje ove pravne stvari pa bi insistiranje na izvođenju predmetnog dokaza isključivo doprinijelo odugovlačenju krivičnog postupka.

Prilikom odlučivanja o krivičnoj sankciji, sud je shodno čl. 42 KZ kod okrivljenog cijenio kao olakšavajuće okolnosti njegovu relativnu mladost, loše imovno stanje i raniju neosuđivanost utvrđenu iz izvoda iz kaznene evidencije, dok otežavajućih okolnosti na strani okrivljenog sud nije našao, pa je sud uvjerenja da su ispunjeni uslovi iz čl.53 i čl.54 KZ i da će se uslovnom osudom, kojom je okrivljenom utvrđena kazna zatvora u trajanju od 5 mjeseci koja se neće izvršiti ukoliko okrivljeni u roku od jedne godine po pravosnažnosti presude ne učini novo krivično djelo, postići svrha uslovne osude iz čl. 52 KZ, u okviru opšte svrhe propisivanja i izricanja krivičnih sankcija iz čl. 4 st. 2 KZ.

Sud je na osnovu čl.75 KZ okrivljenom L.Pizrekao mjeru bezbjednosti oduzimanja predmeta – mjesečne pretplatne karte koja glasi na ime L.M sa lažnom markicom za mjesec decembar 2012.g., budući da se radi o predmetu izvršenja krivičnog djela.

Sud je shodno čl. 226 i čl. 229 ZKP-a obavezao okrivljenu na plaćanje paušalnih troškova krivičnog postupka, u iznosu od 30,00 eura, srazmjerno složenosti i trajanju krivičnog postupka te imovnim prilikama okrivljenog.

Iz iznijetih razloga, na osnovu čl. 374 ZKP-a odlučeno je kao u izreci presude.

OSNOVNI SUD U NIKŠIĆU, dana 07.02.2014.godine.

Zapisničar SUDIJA,