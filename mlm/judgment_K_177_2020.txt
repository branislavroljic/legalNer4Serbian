U IME CRNE GORE
K.br. 177/20
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog N.N., koga brani D.Đ., advokat iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužilaštva u Podgorici Kt.br. 137/20 od 19.11.2020. godine, koju je na ročištu povodom odlučivanja o sporazumu o priznanju krivice zastupala Danka Ivanović Đerić, državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 02.02.2021. godine, donio je
P R E S U D U
Optuženi:

N.N., JMB ..., od oca F. i majke S., rođene Ć., rođen ....godine u Lj... - S..., sa prebivalištem u H...N..., u ul. B... ... i iznajmljenom stanu na adresi I... ..., državljanin Crne Gore, završio srednju građevinsku školu, oženjen, otac jednog maloljetnog djeteta, srednjeg imovnog stanja, neosuđivanost, u pritvoru od 27.07.2020. godine od 00,10 časova, pa nadalje
KRIV JE
Zato što je:

Dana 26.07.2020.godine, u ul. II Dalmatinske brigade, Herceg Novi, neovlašćeno radi prodaje držao opojnu drogu marihuanu i kokain - supstance proglašene za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.list CG br. 41/2018), iako je bio svjestan da postupa neovlašćeno i protivpravno, pa je to i htio, na način što je označenog dana u svom kombiju marke "R...m..." registarskih oznaka HN ... u teretnom prostoru držao crnu torbu u kojoj su se nalazili 30 (trideset) PVC zamotuljaka sa opojnom drogom marihuanom u količini od 15510 grama, bijela plastična kutija sa natpisom "Glutamine" u kojoj se nalazio jedan PVC zamotuljak sa opojnom drogom kokain, neto mase 17,632 grama, kao i bijelu plastičnu kutiju u kojoj se nalazi opojna droga kokain u količini od 0,185 grama, netalnu kašiku sa tragovima opojne droge kokain, hemijsku olovku sa tragovima opojne droge kokain, kao i vagu za precizno mjerenje sa tragovima kokaina, koja opojna droga je bila namijenjena daljoj neovlašćenoj prodaji,
- čime je izvršio krivično djelo - neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 32, 33, 36, 39, 42, 45, 46 i 51. Krivičnog zakonika Crne Gore, te odredbi čl. 226., 229., 303. i 374. Zakonika o krivičnom postupku
O S U Đ U J E
Na kaznu zatovra u trajanju od 1 (jedne) godine i 4 (četiri) mjeseca, kao glavnu kaznu, u koju kaznu mu se uračunava vrijeme provedeno u pritvoru počev od 27.07.2020. godine od 00,10 časova kao dana i časa lišenja slobode, pa nadalje, i novčanu kaznu u iznosu od 5.000€ (pethiljade eura), kao sporednu kaznu, koju je optuženi dužan uplatiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice i to na račun budžeta Crne Gore broj 832-7113-04, a ukoliko optuženi novčanu kaznu ne plati u roku, sud će novčanu kaznu zamijeniti kaznom zatvora, tako što će za svakih započetih 25,00 (dvadesetpet) eura novčane kazne odrediti jedan dan kazne zatovra, s tim da kazna zatovra ne može biti duža od 6 (šest) mjeseci.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice, na ime paušala Višem državnom tužilaštvu u Podgorici, uplati iznos od 70,00 eura, na račun Vrhovnog državnog tužilaštva broj 832-1187-31 i iznos od 70,00 eura na ime paušala Višem sudu u Podgorici, na broj žiro računa 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se izriče
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u količini od 15.510 grama i kokain u količini od 17,817 grama, koja opojna droga se ima uništiti po pravosnažnosti presude donijete na osnovu sporazuma o priznanju krivice, kao i metalna kašika sa tragovima opojne droge kokain, hemijska olovka sa tragovima opojne droge kokain i vaga za precizno mjerenje sa tragovima kokaina, kao predmeti upotrijebljeni za izvršenje krivičnog djela, a koji predmeti se imaju uništiti po pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg gržavnog tužilaštva u Podgorici Kt.br. 137/20 od 19.11.2020. godine, optuženom N.N., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 28.12.2020. godine, Više državno tužilaštvo u Podgorici, dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 02.02.2021. godine, sud je na saglasan predlog stranaka pročitao dokaze predložene optužnicom i to: zapisnik o pretresanju stana i drugih prostorija CB Herceg Novi SKP 21/3-1 broj 215/20-4347/2 od 27.07.2020. godine na ime N.J., zapisnik o pretresanju prevoznog sredstva, putnika i drugih pokretnih stvari, CB Herceg Novi SKP 21/3 broj 215/20-4347/3 od 27.07.2020. godine na ime N.J., dvije potvrde o privremeno oduzetim predmetima Uprave policije CB Herceg Novi SKP broj 21-02 broj 217/20-4307/2 i 21/3-3 broj 21520-4310/3 obje na ime N.N., potvrdu o privremeno oduzetim stvarima Uprave policije CB Herceg Novi SKP broj 21/3-1 broj 215/20-4347 na ime N.J., službenu zabilješku Uprave policije CB Herceg Novi 21/02 broj 217/20-4307 od 27.07.2020.godine, izvještaj o DNK vještačenju Forenzičkog centra Danilovgrad br. 1941/20 od 25.09.2020. godine, izvještaj o daktiloskopskom vještačenju Forenzičkog centra u Danilovgrad broj 1942/20-2 od 27.10.2020.godine, izvještaj o hemijskom vještačenju Forenzičkog centra Danilovgrad broj 1943/20 od 11.11.2020.godine, izvod iz kaznene evidencije za optuženog N.N., Ministarstva prave Crne Gore broj 05/2-041-10480/20 od 10.09.2020. godine, zapisnik o pregovararanju Kt(sp)br. 104/20 od 28.12.2020. godine, zapisnik o priznanju krivice Kt(sp)br. 104/20 od 28.12.2020. godine i sporazum o priznanju krivice Kt(sp)br. 104/20 od 28.12.2020.godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državna tužiteljka pružila dovoljno dokaza o krivici optuženog, te da je optuženi izvršio krivično djelo neovlašena proizvodnja, držanje i stavljanje u promet opojnih droga iz čl. 300. st.1. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog, sud je najprije u smislu čl. 42. Krivičnog zakonika Crne Gore, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti) u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani optuženog cijenio njegove porodične prilike da je oženjen i otac jednog maloljetnog djeteta, njegov raniji život tj. neosuđivanost, a što je sud utvrdio iz izvoda iz Kaznene evidencije za optuženog, te priznanje izvršenja krivičnog djela, prihvatanje krivice i iskreno kajanje za učinjeno krivično djelo, što je dovelo do efikasnosti okončanja postupka, dok otežavajućih okolnosti nije bilo, pa je po ocjeni suda kazna zatvora u trajanju od 1 (jedne) godine i 4 (četiri) mjeseca, kao glavna kazna i novčana kazna u iznosu od 5.000 (pethiljade) eura, kao sporedna kazna, srazmjerna stepenu krivice optuženog i težini počinjenog krivičnog djela, te da će se istim postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta i to: opojne droge marihuane u količini od 15,510 grama, koakina 17,817 grama, metalna kašika sa tragovima opojne droge kokaina, hemijska olovka sa tragovima opojne droge kokain i vaga za precizno mejrenje sa tragovima kokaina, kao predmeta upotrijebljenih za izvršenje krivičnog djela, a koji predmeti se imaju uništiti po pravosnažnosti presude donijete na osnovu sporazuma o priznanju krivice.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao i na plaćanje troškova krivičnog postupka, koji troškovi se odnose na ime paušala Višem državnom tužilaštvu u Podgorici i sudskog paušala Višem sudu u Podgorici, iznos od po 70,00 eura, a shodno zaključenom sporazumu o priznanju krivice, koje troškove je optuženi dužan platiti u roku od 15 dana od dana pravosnažnosti presude donijete na osnovu sporazuma o priznanju krivice.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 02.02.2021.godine
Zapisničar S u d i j a
Novčić Slobodanka, Tabaš Predrag
DN-a:

- VDT Podgorica
- Optuženom
- Braniocu
- UIKS-u
-A/A