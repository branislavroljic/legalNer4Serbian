K.br.106/14
U IME CRNE GORE
OSNOVNI SUD U KOLAŠINU , kao prvostepeni krivični po sudiji Mirjani Čepić, kao sudiji pojedincu ,uz učešće zapisničara Bošković Slavke, u krivičnom predmetu protiv okrivljenog R. J. iz P. , zbog krivičnog djela teško djelo protiv bezbjednosti javnog saobraćaja iz čl.348 stv 3 u vezi čl.339 stav 3 u vezi stava 1 Krivičnog zakonika , postupajući po optužnom predlogu ODT iz Pdgorice Kt.br.421/14 od 27.05.20l4.godine ,nakon održanog glavnog javnog pretresa u prisustvu zastupnika optužnog akta, ODT Kolašin Vojislava Grujića, okrivljenog i oštećene donio je i javno objavio dana 22.09.20l4.godine

PRESUDU

OKRIVLJENI:

R. J., JMBG ... od oca D. rođen ....godine u mjestu V. O. P., nastanjen u P. V. bb, oženjen , otac 4 djece, završio Višu kožarsku školu, penzioner, državljanin Crne Gore, Crnogorac,
KRIV JE
Zato što je:

Dana 24.07.20l3.godine oko 16 sati na magistralnom putu P.K. , u mjestu D.ne pridržavajući se saobraćajnih propisa čl.29 stav 1 Zakona o bezbjednosti saobraćaja na putevima , ugrozio saobraćaj i doveo u opasnost život ljudi,na način što se upravljajući vozilom marke "R." reg.br.PG -DC ... iz pravca K.u pravcu P. nije kretao desnom stranom kolovoza a u smjeru kretanja, već je izgubio kontrolu na istim ,skrenuo u lijevo van kolovoza i prednjim dijelom vozila udario u bankinu pored puta, kojom prilikom je saputnica u vozilu,oštećena maloljetna T. G., zadobila tešku tjelesnu povredu u vidu obostranog preloma obje kosti podkoljonice, a saputnica u vozilu J. D.zadobila lake tjelesne povrede u vidu površinskih povreda glave i tijela, pri čemu je bio svjestan da svojom radnjom može učiniti krivično djelo, ali je olako držao da do toga neće doći.

-Čime je učinio krivično djelo teško djelo protiv bezbjednosti javnog saobraćaja iz čl.348 stav 3 u vezi čl.339 stav 3 u vez i stava 1 Krivičnog zakonika.

Pa mu sud primjenom citirane zakonske odredbe i čl.2,4,32,42,52,53 i 54 Krivičnog zakoniika i čl.374 ZKP-a izriče-
USLOVNU OSUDU

Kojom okrivljenom utvrđuje kaznu zatvora u trajanju od 6/šest/ mjeseci i istovremeno određuje da se ista neće izvršiti ukoliko okrivljeni u roku od jedne godine ne počini novo krivično djelo.

Obavezuje se okrivljeni na plaćanje troškova krivičnog postupka u iznosu od l43,00€ i sudskog paušala u iznosu od 30,00€ ,prednje u roku od l5 dana od dana pravosnažnosti presude uplatom na budžetska sredstva suda .

O b r a z l o ž e nj e
Optužnim predlogom ODT izP. Kt.br.421/14 od 27.05.20l4.godine stavljeno je na teret okrivljenom J. R. da je počinio krivično djelo, teško djelo protiv bezbjednosti javnog saobraćaja iz čl.348 stv 3 u vezi čl.339 stav 3 u vezi stava 1 Krivičnog zakonika.

ODT Kolašin Grujić Vojislav ostao je pri podnijetom optužnom aktu do okončanja glavnog pretresa, precizirajući optužni akt u odnosu na oštećenu J. D.kako je navedeno izrekom presude , te u završnoj riječi predlažući da sud okrivljenog oglasi krivim i osudi po zakonu.

Okrivljeni J. R. u svojoj odbrani datoj na glavnom pretresu priznao je izvršenje krivičnog djela navodeći da je nesporno 24.07.20l3.godine upravljao motornim vozilom marke"R." da je iz neobjašnjivih razloga skrenuo u lijevo van kolovoza i prednjim dijelom vozila udario u bankinu pored puta, kojom prilikom je njegova unuka Gogić Teodora i njegova supruga J. D. zadobile tjelesne popvrede opisane kroz medicinsku dokumentaciju, te nalaz i mišljenje vještaka med.struke.

U završnoj riječi izrazio je kajanje zbog djela, ostao pri datom priznanju, a imajući u vidu činjenicu da su u nezgodi povrijeđene njegova unuka i supruga, to ga posledice nezgode teško pogađaju, pa je molio da sud prema njemu primijeni što blaži krivično pravni tretman.

Obzirom na priznanje počinjenog krivičnog djela od strane okrivljenog sud je shodno čl.458 stav 2 ZKP-a, uz predhodnu saglasnost stranaka donio rješenje da se ne provode dokazi predloženi optužnim aktom ODT Kolašin sem onih od kojih zavisi vrsta i mjera krivične sankcije za krivično djelo u pitanju, tako je sud saslušao oštećenu J. D. koja je istakla da se ne pridružuje krivičnom gonjenju prema okrivljenom i da prema istom ne postavlja imovinsko pravni zahtjev.

Iz priznanja okrivljenog sud je nesporno utvrdio da je J. R. počinio krivično djelo teško djelo protiv bezbjednosti javnog saobraćaja iz čl.348 stav 3 u vezi čl.339 stav 3 u vezi stava 1 Krivičnog zakonika, pa ga je za isto djelo oglasio krivim i krivično pravno odgovornim.Cijeneći psihički odnos okrivljenog prema izvršenom krivičnom djelu sud nalazi da je isti postupao nehatno svjestan da svojom radnjom može počiniti krivično djelo ali olako držeći da do toga neće doći.

Opredjeljujući se za krivičnu sankciju kod okrivljenog sud je cijenio sve okolnosti od značaja za odmjeravanje iste, a tiču se ličnosti okrivljenog i djela stavljenog mu na teret, pa je od olakšavajućih okolnosti na strani okrivljenog našao da je riječ o čovjeku starije životne dobi, da je priznao izvršenje krivičnog djela te da se oštećena nije pridružila krivičnom gonjenju, dok otežavajućih okolnosti nije bilo.

Kako je riječ o krivičnom djelu za koje se može izreći kazna zatvora do 4 godine, sud je mišljenja da u konkretom slučaju stoje uslovi za izricanje uslovne osude, te da će se zaprijećenom kaznom zatvora u trajanju od 6 mjeseci dovoljno uticati na okrivljenog da ubuduće ne vrši krivična djela , da je uslovljeni period od l/jedne/ godine dovoljno dug u cilju provjere ponašanja počinioca, te da će se ovakvom krivičnom sankciom postići svrha kako generalne tako i specijalne prevencije.

Shodno čl.229 ZKP-a sud je obavezao okrivljenog na plaćanje troškova krivičnog postupka u iznosu od l43,00€ koji troškovi se odnosi na naknadu za dati nalaz i mišljenje vještaku med.struke iznos od 60,50€, za dati nalaz i mišljenje vještaku saobraćajne struke 82,50€, te obavezao okrivljenog na plaćanje sudskog paušala u iznosu od 30,00€ koji je srazmjeran dužini trajanja postupka i imovinskim prilikama okrivljenog.

Sa izloženog odlučeno je kao u izreci presude a shodno čl.374 ZKP-a.

OSNOVNI SUD U KOLAŠINU

Dana 22.09.20l4.godine
ZAPISNIČAR SUDIJA,
Bošković Slavkas.r. Mirjana Čepić s.r.

PRAVNA POUKA: protiv ove presude može se izjaviti žalba Višem sudu u B.Polju u roku od 8 dana od dana prijema pismenog odpravka presude .Žalba se podnosi preko ovog suda.