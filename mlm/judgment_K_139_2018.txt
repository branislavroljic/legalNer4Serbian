U IME CRNE GORE
K.br. 139/2018
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog P. S., koga brani B. Z., advokat iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 179/18 od 16.11.2018. godine, koju je na ročištu povodom odlučivanja o sporazumu o priznanju krivice zastupala Jovanović Maja državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 02.07.2019. godine, donio je
P R E S U D U
Optuženi:

P. S., zv. “S.”, JMB ..., od oca N. i majke S., rođene R., rođen .... godine u Podgorici, sa prebivalištem u P..., ul. R... B... br. ..., državljanin Crne Gore, prehrambreni tehničar, zaposlen u privatnoj firmi, oženjen, otac jednog mldb. djeteta, završio srednju hemijsku školu, srednjeg imovnog stanja, osuđivan i to presudom Osnovnog suda u Podgrici K.br. 604/11 od 03.07.2014.godine, zbog krivičnog djela razbojništvo iz čl. 240 st. 1.tač.1 u vezi čl. 23. st.2 KZ CG , na kaznu zatvora u trajanju od 3 mjeseca, uslovno na 2 godine,
KRIV JE
Zato što je:

Dana 05.10.2018. godine u Podgorici, u ulici R... B..., u porodičnoj kući, neovlašćeno radi prodaje držao opojnu drogu – marihuanu, supstancu priglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG" br. 41/18 od 26.06.2018. godine), na način što je u kuhinjskom elementu držao sakrivena dva veća pvc pakovanja u kojima se nalazila opojna droga marihuana, u količini od ukupno 85,492 grama, na prozoru od kuhinje jednu polovinu ručno pravljene cigarete tzv. džointa, u kojoj se nalazila opojna droga marihuana u količini od 0,164 grama, a u pomočnom objektu , u kesi ispod prozora, jednu digitalnu vagu ua precoizno mjerenje, a koja opojna droga je kod istog pronađena prilikom pretresa od strane ovlašćenih policijskih službenika, pri čemu je okrivljeni bio svjestan svoga djela i htio njegovo izvršenje,
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 32, 33, 36, 42, 45 i 46., Krivičnog zakonika Crne Gore, te odredbi čl. 226, 229, 303. i 374. Zakonika o krivičnom postupku.

O S U Đ U J E
Na kaznu zatvora u trajanju od 7 (sedam) mjeseci.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se izriče
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u ukupnoj količini od 85,656 grama, koja opojna droga se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice i to na ime paušala Višem državnom tužilaštvu u Podgorici, uplati iznos od 200,00€, na račun Vrhovnog državnog tužilaštva broj 832-1187-31 i iznos od 200,00€ na ime paušala Višem sudu u Podgorici na broj računa 832-7113-04, a sve u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 179/18 od 16.112018. godine, optuženom P. S. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 01.07.2019. godine, Više Državno tužilaštvo dostavilo je sudu, zapisnik, zapisnik o pregovaranju i sporazum o priznanju krivice.

Na ročištu za razmatranje sporazuma, održanom dana 02.07.2019.godine, sud je pročitao dokaze predložene optužnicom i to: Zapisnik o pretresanju stana i drugih prostorija Uprave policije – Grupa za suzbijanje droge Podgorica Ku.br. 776/18 od 05.10.2018. godine, potvrdu o privremeno oduzetim predmetima Uprave policije – grupa za suzbijanje droge podgorica Ku.br. 776/18 od 05.10.2018. godine, izvještaj o hemisjkom vještaćenju Forenzičkog centra u Danilovgradu broj 4422/18 od 18.10.2018. godine, pročitao Zapisnik Kt.br. 179/18, Zapisnik o pregovaranju Kt br. 179/18 i Sporazum o priznanju krivice Kt. br.179/18 svi od 01.07.2019. godine i Izvod iz kaznene evidencije Ministarstva pravde Crne Gore broj 05/2-72-14288/18 od 09.01.2019. godine na ime optuženog P. S..

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici optuženog, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 7 (sedam) mjeseci, srazmjerna stepenu krivice optuženog i težini počinjenog krivičnih djela, a posebno kada se ima u vidu izraženo iskreno kajanje i prihvatanje krivice za izvršeno krivično djelo, njegovu mladost (1992.godište), da je otac jednog maloljetnog djeteta, a koje okolnosti u svojoj ukupnosti po ocjeni suda predstavljaju naročito olakšavajuće okolnosti, koje opravdavaju ublažavanje kazne optuženom ispod zakonom propisanog minimuma za predmetno krivično djelo, te da će se i tako ublaženom kaznom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta opojne droge marihuane u ukupnoj količini od 85,656 grama, koja droga se ima uništiti po pravosnažnosti presude donijete na osnovu sporazuma o priznanju krivice.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao na plaćanje troškova krivičnog postupka, i to a i na ime paušala Višem državnom tužilaštvu u Podgorici iznos od 200,00€ i na ime paušala Višem sudu u Podgorici iznos od 200,00€, a sve u roku od 15 dana od dana pravosnažnosti presude donijete na osnovu sporazuma o priznanju krivice.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 02.07.2019.godine
Zapisničar S U D I J A
Novčić Slobodanka s.r. Tabaš Predrag s.r.

Tačnost otpravka tvrdi i ovjerava službenik Suda
Novčić Slobodanka