K. br. 468/20
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraja, u krivičnom postupku protiv okrivljenog R. R. zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 24.11.2020. godine, donio je
P R E S U D U
Okrivljeni: R. R., JMB xxxxxxxxxxxxx, od oca M. i majke M., rođene Š., rođen xx.xx.19xx. godine u Plavu, sa prebivalištem u Podgorici - Ulica g. S. O. br. xx, državljanin Crne Gore, razumije crnogorski jezik, njegov jezik je srpski, penzioner, razveden, otac troje djece, pismen, završio pravni fakultet, srednjeg imovnog stanja, neosuđivan, protiv kojeg se ne vodi postupak za drugo krivično djelo.

Kriv je

Što je:

Dana 13. marta 2020. godine, u Podgorici, u porodičnoj kući koja se nalazi u Ulici g. S. O. br. xx, u Podgorici, svjestan svog djela čije je izvršenje htio i znajući da je isto zabranjeno, suprotno članu 5 stav 2 Zakona o oružju, neovlašćeno držao municiju "B" kategorije i to: 50 komada pištoljske i puščane municije kalibra 22 L.R. 5,6 mm, 30 komada puščane municije kalibra 7,62 mm x 39 mm, 24 komada municije za pištolj kalibra -D, 2 komada municije za pištolj kalibra 7,65 mm, 5 komada municije za pištolj kalibra 43, za koju municiju nije posjedovao oružni list izdat od strane nadležnog državnog organa, a koju municiju su pronašli i oduzeli ovlašćeni policijski službenici Uprave policije Centra bezbjednosti Podgorica,
- čime je učinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Pa sud okrivljenom zbog navedenog krivičnog djela primjenom čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229, čl. 303 i čl. 374 Zakonika o krivičnom postupku izriče
USLOVNU OSUDU

Kojom mu utvrđuje kazne zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.

Na osnovu čl. 75 Krivičnog zakonika Crne Gore prema okrivljenom Radošu Radenoviću se izriče:

MJERA BEZBJEDNOSTI
ODUZIMANjE PREDMETA
Oduzima se od okrivljenog: 50 komada pištoljske i puščane municije kalibra 22 L.R. 5,6 mm, 30 komada puščane municije kalibra 7,62 mm x 39 mm, 24 komada municije za pištolj kalibra -D, 2 komada municije za pištolj kalibra 7,65 mm i 5 komada municije za pištolj kalibra 43, kao predmeti upotrijebljeni u izvršenju krivičnog djela.

Obavezuju se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Okrivljenom R. R. je optužnim predlogom Osnovnog državnog tužilaštva Podgorica Kt. br. 371/20 od 16.06.2020. godine stavljeno na teret krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegov branilac su zaključili sporazum o priznanju krivice dana 30.10.2020. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupila tužiteljka, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog, te da je okrivljeni R. R. u vrijeme, mjestu i na način opisan u izreci ove presude učinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o krivičnoj sankciji iz sporazuma o priznanju krivice, ovaj sud je našao da je predlog stranaka u vezi sa krivičnom sankcijom prihvatljiv, jer je isti u skladu sa interesima pravičnosti, a krivična sankcija odgovara svrsi izricanja uslovne osude u okviru opšte svrhe propisivanja i izricanja krivičnih sankcija. Sud je pritom imao u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o vrsti i visini krivične sankcije, i to njegove lične prilike, odnosno činjenicu da je otac troje djece, njegov raniji život i s tim u vezi raniju neosuđivanost, kao i njegovo držanje nakon učinjenog krivičnog djela izraženo kroz potpuno i jasno priznanje koje je doprinijelo bržem i efikasnijem okončanju krivičnog postupka te iskreno kajanje, dok otežavajućih okolnosti nije bilo.

Na osnovu čl. 75 Krivičnog zakonika Crne Gore, sud je okrivljenom izrekao mjeru bezbjednosti oduzimanje predmeta, odnosno 50 komada pištoljske i puščane municije kalibra 22 L.R. 5,6 mm, 30 komada puščane municije kalibra 7,62 mm x 39 mm, 24 komada municije za pištolj kalibra -D, 2 komada municije za pištolj kalibra 7,65 mm i 5 komada municije za pištolj kalibra 43, s obzirom na to da se radi o predmetima upotrijebljenim u izvršenju krivičnog djela.

Okrivljeni je shodno čl. 226 i čl. 229 Zakonika o krivičnom postupku obavezan da plati paušalne troškove krivičnog postupka u iznosu od 30,00 eura, koji je određen prema trajanju i složenosti postupka i imovnom stanju okrivljenog.

Iz navedenih razloga, shodno čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 24.11.2020. godine
ZAPISNIČARKA S U D I J A
Edina Kraja, s.r. Rade Ćetković, s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja