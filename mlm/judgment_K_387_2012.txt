K. br. 387/12
U IME CRNE GORE
OSNOVNI SUD U BARU, kao prvostepeni krivični, sudija Valentina Vuković, kao sudija pojedinac, sa zapisničarom Natašom Lalović, u krivičnom predmetu okrivljene S. A., zbog krivičnog djela – skidanje i povreda službenog pečata i znaka iz čl.381 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 30/12 od 15.10.2012. godine, nakon glavnog i javnog pretresa održanog dana 30.06.2015. godine u prisustvu zastupnika optužbe zamjenika ODT-a u Baru Božović Danijele i branioca okrivljene adv. B. R. , donio je, a dana 02.07.2015. godine javno objavio,

P R E S U D U
Okrivljena S. A. , JMB ... , od oca S. , rođena ... godine, stalno nastanjena u L. , Opština B., neosudjivana
Na osnovu čl. 373 tač. 2 Zakonika o krivičnom postupku,
OSLOBAĐA SE OD OPTUŽBE
Da je,
U periodu od 13.10.2011.godine do 22.10.2011.godine u svom stambenom objektu u naselju Bartula, Opština Bar, svjesna svog djela i htjela njegovo izvršenje, skinula službeni znak- plombu br. 20../4 sa priključnog ormara koju je postavilo ovlašćeno službeno lice Elektroprivrede Crne Gore - Elektrodistribucije Bar, i desnu državnu plombu sa električnog brojila marke „Iskra“ br.370.... koju je postavilo ovlašćeno službeno lice Zavoda za metrologiju iz P. radi osiguranja predmeta,
- čime bi izvršila krivično djelo skidanje i povreda službenog pečata i znaka iz čl.381 st.1 Krivičnog zakonika Crne Gore,
Jer nije dokazano da je učinila krivično djelo za koje je optužena.

Troškovi postupka padaju na teret budžetskih sredstava suda.

O b r a z l o ž e nj e
Optužnim predlogom ODT-a u Baru Kt.br. 30/12 od 15.10.2012. godine stavljeno je na teret okrivljenoj S. A. izvršenje krivičnog djela skidanje i povreda službenog pečata i znaka iz čl.381 st.1 Krivičnog zakonika Crne Gore. Zamjenik optužbe je u završnoj riječi navela da ostaje pri navodima preciziranog optužnog akta,koji je preciziran na pretresu dana 13.05.2015.godine. Iz zapisnika o izvršenju naloga za obustavu snabdijevanja el. energijom proizilazi da je potrošač odnosno okrivljena S. A. isključena sa elektromreže, te da je tep ormar plombiran plombom br. 2009/4. Iz zapisnika o snabdjevanjau el. energijom od 22.11.2011 godine proizilazi da je brojilo bilo pod naponom što ukazuje na činjenicu da je skinuta distributivna plomba te da na brojilu nema desne državne plombe a što je u svom iskazu potvrdio svjedok R.G. Iz iskaza svjedoka M. T. proizilazi da je okrivljena S. A. ustupila B. I. kuću za stanovanje a da je dogovor bio da B. izmiri dug za struju kao naknadu za stanovanje, te da je B. I. počeo da stanuje u kući S. A. kada je preuzeo da izmiri dug ED za utrošenu el. energiju. Uvidom u ugovor o priznanju i dinamici izmirenja duga za utrošenu el. energiju proizilazi da je B. I. zaključio ugovor sa elektroprivredom CG dana 12.01.2012 godine, dakle nakon izvršenja predmetnog krivičnog djela. Cijeneći prednje navedeno a posebno činjenicu da je okrivljena vlasnik predmetnog brojila odnosno mjernog mjesta, nesumnjivo se može zaključiti da je formalno pravno odgovorna za sve nedostatke nepravilnosti na predmetnom brojilu odnosno mjernom mjestu.Cijeneći sve prednje navedeno proizilazi da je okrivljena izvršila predmetno krivično djelo pa je predložila da sud okrivljenu oglasi krivom i osudi po zakonu.

Sud je dana 13.02.2014.godine, a na predlog ODT-a iz Bara, donio rješnje Kv.br. 67/14 kojim je određeno da se okrivljenoj S. A. sudi u odsustvu.

Branilac okrivljene, adv. B. R. , je u završnoj riječi naveo da iz izvedenih dokaza proizilazi da okrivljena nije izvršila krivično djelo koje joj je stavljeno na teret preciziranim optužnim predlogom, te predložio sudu da donese presudu kojom se okrivljena oslobadja od optužbe.

Radi utvrđI.ja činjeničnog stanja u ovoj krivično pravnoj stvari, sud je u dokaznom postupku saslušao svjedoke M. I., i M. T. , na saglasan predlog stranaka pročitao iskaze predstavnika oštećene ED Bar D. P., i iskaze svjedoka R. G. i B. F. , pročitao zapisnik ED Bar br. 1709 o izvršenju naloga za obustavu snabdjevanja električnom energijom od 13.10.2011 godine, pročitao zapisnik ED Bar br. 2338 o izvršenju naloga za obustavu snabdjevanja el. energijom od 22.12.2011 godine, izvršio uvid u energetsku karticu za naplatu broj 07326194 za period 2005 - april 2014.godina, izvršio uvid u finansijsku karticu za naplatu br. 07326194 za period 2008 - april 2014 godine, izvršio uvid u račune za naplatu broj 07326194 za period 2011 i 2012 godinu, pročitao zapisnik Elektrodistribucije Bar br. 1 šifra 07326194 od 10.07.2014. godine,pročitao ugovor o priznanju i dinamici izmirenja duga za utrošenu električnu energiju od 12.01.2012 godine koju je potpisao B. I. , i pročitao je izvod iz KE na ime okrivljene S. A. br.0203/17... od dana 13.03.2015.godine.

Svjedok M. I. je na glavnom pretresu naveo da se kuća njegove sestre S. A. nalazi pored puta, dvorište nije ograđeno, odnosno nema ogradu niti kapiju, a mjerno brojilo se nalazi na terasi. Unazad 4 a možda i više godina, on je prijavljivao Elektrodristrubuciji da je taj sat neispravan. Neispravnost tog mjernog brojila je usmeno saopštio inkasantu Ž. L. , a i lično je išao u ED Bar da prijavi to bar 5 - 6 puta. Oni su mu tada rekli da će poslati nekog iz Elektrodistribucije kako bi se promjenilo mjerno brojilo a i zvali su pred njim nekog radnika Elektrodistribucije kako bi isti otišao i promijenio mjerno brojilo. Međutim, oni su to odlagali, odnosno odlagali su da promijene mjerno brojilo. Prije dva mjeseca radnici ED su došli i promjenili mjerno brojilo i stavili su plombe, a on je stavio katanac kako bi obezbjedio mjerno brojilo, a ko je prekinuo plombe nije mu poznato, a imajući u vidu činjenicu da se kuća nalazi do ulice, to je mogao uraditi bilo ko do sada, sve dok on nijezaključao to mjerno brojilo. Dalje je naveo da se S. A. nalazi u Leskovcu, a inače rijetko dolazi u Baru, evo već treća godina kako nije dolazila.Naveo je da se usmeno obraćao inkasantu L. i Elektrodistribuciji a povodom neispravnosti mjernog brojila. Nije podnosio pismene zahtjeve, a ne zna da li su radnici u ED evidentirali njegov dolazak povodom neispravosti brojila. Obraćao se Elektroditribuciji tako što je išao u ED 5 - 6 puta, unazad 4 i više godina, a zadnji put je išao u ED, negdje u februaru mjesecu 2014. godine.Naveo je da je uplatu za utrošenu električnu energiju odnosno račune on plaćao lično. Poznato mu je ime B. I., a koji je stanovao u kući njegove sestre S. A. dok se nalazio na radu u Baru, možda unazad dvije do 2 i po godine i isti je poginuo. Sestra mu živi u Leskovcu, selo Orašac bb. Nije dozvolio isključenje objekta sa elektromreže iz razloga što se u kući nalazionjegov zamrzivač i iz tog razloga nije dozvolio da se isključi struja. Nije on izvršio isključenje mjernog brojila na elektromrežu jer to niti znaniti umije. Njegova kuća se graniči sa dvorištem njegove sestre S. A., a udaljena je jedno 30 - 40 metara. Ima ključ kuće njegove sestre, a s obzirom da se ta kuća graniči sa njegovim dvorištem, odnosno kuća je do kuće, on je često obilazi.

Svjedok M. T. je na glavnom pretresu naveo da je njegova sestra S. A. udata u Leskovcu– Orašac, od 1977. godine i ona od tada tamo živi. Ona i njen suprug su poslije zemljotresa negdje 1979. ili 1980. godine napravili kuću na porodičnom imanju njegovih roditelja. Ta kuća se nalazi pored samog puta i ona nije ograđena, odnosno plac nije ograđen.Njegova sestra kao i njena porodica, dolazili su svakog ljeta u Bar i boravili u toj kući, osim unazad 5 - 6 godina, a iz razloga što je njegova sestra S. A. operisala rak na desnoj nozi, a i teško se kreće tako da bi joj dolazak teško pao. A. je uredno plaćala račune za utrošenu električnu energiju kad je dolazila, međutim unazad 5 - 6 godina je nastao problem neplaćanja struje a iz razloga što ona nije dolazila u Bar, jer se pojavio iznos za dug. Tačan iznos on nije znao. Poznata mu je činjenica da je njegov brat, M. I., ustupio kuću za stanovanje koja je u vlasništvu njegove sestre S. A., B. I., a njihov dogovor je bio da I. izmiri dug za struju kao naknadu za to stanovanje. I. je to prihvatio i potpisao je ugovor sa ED Bar, a koji se odnosio na izmirI.je duga za električnu energiju. Takođe mu je poznata činjenica da je B. I. poginuo,misli da je u Kruševcu, u nekom restoranu, tako da je dug ostao neizmiren prema ED. Prethodni dug je ostao neisplaćen dok je njegov brat M. I. svakog mjeseca plaćao račune redovno a što redovno čini i dan danas, s tim što i dalje postoji taj prethodni dug, a na koji se odnosio ugovor o izmirenju duga, koji je oko 700,00 eura. Prije nekoliko godina kada je prolazio pored kuće njegove sestre, vidio je da su otvorena vrata, i pretpostavlja da je neko obio kuću kako bi prespavao jer nije primijetio da su nedostajale stvari iz kuće. O tome je obavjestio svog brata I. i on mu je tada rekao da je on primjetio da je kuća više puta obijana, i da su vrata otvorena, a za te događaje nisu obavještavali policiju iz razloga što nije ništa nedostajalo iz kuće. Takođe mu je poznata činjenica da je njegov brat prijavljivao neispravnost brojila što može da potvrdi i Ž. L. - dispečer u ED Bar. Dalje je naveo da nije postojao ugovor između B. i njegovog brata ili sestre. B. I. je počeo da stanuje u kući njegove sestre u trenutku kada je preuzeo obavezu da izmiri dug elektrodistribucije za utrošenu el. energiju. Naveo je da se brojilo nalazi na spoljnom zidu objekta ispod terase, a vrata su bila odvaljena od ormarića, a staklo na brojilu je bilo puklo, što je i konstatovano od strane službenika ED u zapisniku koji su sačinili kada su promjenili to brojilo.

Predstavnik oštećene ED Bar D.P. je na glavnom pretresu navela da je okrivljena bila redovan potrošač, uvedena u bazi legalnih potrošača a zbog duga je isključena sa elektro mreže dana 13.10.2011.godine na način što su isključeni osigurači i plombiran tep ormar plombom br.2009/4. Ponovnom kontrolom 22.12.2011.godine objekat je bio priključen na elektro mrežu bez saglasnosti Elektrodistibucije,da umjesto S. O. na zapisniku treba da stoji S. A. te da je očigledno došlo do greške u pisanju.Ona se kao oštećena pridružila krivičnom gonjenju ali nije postavila imovinsko pravni zahtjev.

Svjedok R. G. je na glavnom prtresu naveo da je dana 13.10.2011.godine zajedno sa svojim kolegama bio u objektu okrivljene i konstatovali su da se električno brojilo 3707... nalazilo sa spoljne strane kuće u dvorištu, da je objekat bio isključen od ranije na tep ormaru i da je brojilo plombirano plombom 2009/4. Nakon što je ponovo izašao sa kolegom B. F. dana 22.12.2011.godine brojilo marke „Iskra“ br.3707... je bilo pod naponom i ponovo je isljučeno, te plombirano plombom 2011/2, a na brojilu nije bilo desne državne polombe i bilo je napuklo staklo. Nije se mogao izjasniti da li je bila otkinuta plomba Elektrodistirbucije 2009/4 i da li su je oni skinuli kao ni na koji način je brojilo bilo pod naponom.

Svjedok B. F. je na glavnom pretresu naveo da je dana 22.12.2011.godine bio u kontroli mjernog mjesta objekta S. A. zajedno sa R. G. Tog dana su zatekli da je brojilo 3707... bilo pod naponom. Zna da je objekat okrivljene prethodno bio isključen sa elektrodistributivne mreže i plombirali su brojilo plombom uz konstataciju da nije bilo državne plombe i da je napuklo staklo. Nije se mogao izjasniti na činjenicu da li je bila skinuta plomba koja je postavljena dana 13.10.2011.godine a radilo se o elektrodistribuivnoj plombi 2009/4 jer da je bila skinuta oni bi to sigurno konstatovali na zapisniku, što nisu uradili u konkretnom slučaju.

Iz zapisnika ED Bar br. 1709 o izvršenju naloga za obustavu snabdjevanja električnom energijom od 13.10.2011. godine utvrđeno je da je potrošač S. A. isključena na priključnom ormaru uz napomenu da je isključena od ranije na tep ormaru i da je plombirano plombom 2009/4. U zapisniku je konstatovano da dug kupca iznosi 879,82 eura.

Iz zapisnika ED Bar br. 2338 o izvršenju naloga za obustavu snabdjevanja el. energijom od 22.12.2011. godine utvrđeno je da je potrošač S. A. isključena na brojilu marke „Iskra“ br.3707..., plomba ovjere ZZM je 1979, plomba ED Bar je 013369, uz napomenu da je navedeno brojilo bilo naponom, da je brojilo potom isključeno i plombirano plombom br.2011/2, na brojilu nije bilo desne državne plombe i staklo je napuklo.U zapisniku je konstatovano da dug kupca iznosi 884,66 eura.

Uvidom u energetsku karticu za naplatu broj 07326194 za period 2005 - april 2014.godina utvrđeno je da je izvršena rekapitulacija potrošnje po godinama pa se utvrđuje da je potrošač koristio struju odnosno da je bio priključen na ED mrežu u tom periodu izuzev 2006.godine.

Uvidom u finansijsku karticu za naplatu br. 07326194 za period 2008 - april 2014. godine utvrđeno je da potrošač do perioda 31.05.2014.godine dugovao iznos od 1.821,38 eura , potražuje 1.054,42 eura a saldo iznosi 766,96 eura.

Uvidom u račune za naplatu broj 07326194 za period 2011. i 2012.godinu utvrđeno je iznos za ukupnu uplatu za 01/2011 iznosi 976,32 eura, za 02/2011 iznosi 881,27 eura, za 03/2011 iznosi 824,33 eura, za 04/2011 iznosi 828,71 eura, za 05/2011 iznosi 833,36 eura, za 06/2011 iznosi 837,54 eura, za 07/2011 iznosi 848,98 eura, za 08/2011 iznosi 874,16 eura, za 09/2011 iznosi 879,72 eura, za 10/2011 iznosi 884,71 eura, za 11/2011 iznosi 899,16 eura, za 12/2011 iznosi 900,06 eura, za 01/2012 iznosi 800,06 eura, za 02/2012 iznosi 105,00 eura, za 03/2012 iznosi141,57 eura, za 04/2012 iznosi204,12 eura, za 05/2012 iznosi 231/84 eura, za 06/2012 iznosi 286/27 eura, za 07/2012 iznosi 348,30 eura, za 08/2012 iznosi 373,48 eura, za 09/2012 iznosi 428,62 eura, za 10/2012 iznosi 483,91 eura, za 11/2012 iznosi 539,11 eura, za 12/2012 iznosi 594,46 eura.

Iz zapisnika Elektrodistribucije Bar br. 1 šifra 07326194 od 10.07.2014. godine utvrđeno je da je na zapisniku navedeno da je potrošač S. O. i da je brojilo zamijenjeno te da nema državne plombe ED Bar. Takođe je navedeno da je napuklo staklo na njemu i da je potrošač samovoljno priključen. Ne dozvoljava isključenje što potvrđuje svojim potpisom. Skinuto brojilo je ostalo kod potrošača. Nadalje se utvrđuje da je navedeni zapisnik potpisao svjedok M. I..

Iz ugovora o priznanju i dinamici izmirenja duga za utrošenu električnu energiju od 12.01.2012. godine koju je potpisao B. I. utvrđeno je da je povjerilac u predmetnom ugovoru Elektroprivreda Crne Gore A.D. Nikšić a da je dužnik S. A. , da je predmet ugovora priznanje duga za utrošenu električnu energiju i sporazum ugovrnih strana o plaćanju duga u 18 mjesečnih rata, da ovim Ugovorom dužnik priznaje da povjeriocu na dan 12.01.2012.godine duguje za utrošenu električnu energiju iznos od 900,06 eura na naplatnom broju 07326194, da su ugovorne strane saglasne da predmetni dug u iznosu od 900,06 eura dužnik plati povjeriocu u 18 mjesečnih rata sa obavezom redovnog plaćanja faktura, da se povjerilac obavezuje da prema dužniku neće primjenjivati mjere prinudne naplate dok dužnik uredno ispunjava ugovorene obaveze. Takođe se dužnik obavezuje da dug iz ovog Ugovora plati povjeriocu po sledećoj dinamci: prvu ratu odmah u iznosu od 100,04 eura, ostatak od 800,02 eura u 17 jednakih mjesečnih rata u iznosu od 47,06 eura svakog 12.u mjesecu, prispjeli tekući računi se obavezno plaćaju. Ugovor je na ime dužnika potisao B. I., kao podstanar u objektu.

Iz izvoda iz KE na ime okrivljene S. A. br.0203/17... od dana 13.03.2015.godine utvrđeno je da okrivljena ne prolazi kroz kaznenu evidenciju odnosno da ista nije osuđI..

Ocjenom izvedenih dokaza na glavnom pretresu kako pojedinačno tako i u njihovoj međusobnoj vezi, nije dokazano da je okrivljena S. A. izvršila krivično djelo-skidanje i povreda službenog pečata i znaka iz čl.381 st.1 Krivičnog zakonika Crne Gore, a kako joj je to izrekom ove presude stavljeno na teret.

Okrivljenoj je stavljeno na teret da je u periodu od 13.10.2011.godine do 22.10.2011.godine u svom stambenom objektu u naselju Bartula, Opština Bar, svjesna svog djela i htjela njegovo izvršenje, skinula službeni znak- plombu br. 2009/4 sa priključnog ormara koju je postavilo ovlašćeno službeno lice Elektroprivrede Crne Gore - Elektrodistribucije Bar, i desnu državnu plombu sa električnog brojila marke „Iskra“ br.3707... koju je postavilo ovlašćeno službeno lice Zavoda za metrologiju iz Podgorice radi osiguranja predmeta. Međutim, tokom postupka ni iz jednog dokaza provedenog na glavnom pretresu se ne može utvrditi da je upravo okrivljena skinula plombu br.2009/4 sa priključnog ormara i desnu državnu plombu sa električnog brojila marke „Iskra“ br.3707....

U toku postupka je utvrđeno da je dana 13.10.2011. godine potrošač S. A. isključena na priključnom ormaru uz napomenu da je isključena od ranije na tep ormaru i da je brojilo plombirano plombom 2009/4, da je dana 22.12.2011. godine potrošač S. A. isključena na brojilu marke „Iskra“ br.3707..., plomba ovjere ZZM je 1979, plomba ED Bar je 013369, uz napomenu da je navedeno brojilo bilo pod naponom, da je brojilo potom isključeno i plombirano plombom br.2011/2, te da na brojilu nije bilo desne državne plombe a da je staklo napuklo, te da je dana 10.07.2014. godine brojilo zamijenjeno uz konstataciju da nema državne plombe ED Bar, da je na brojilu napuklo staklo,da je potrošač samovoljno priključen, te da svjedok M. I. ne dozvoljava isključenje što potvrđuje svojim potpisom, i da je skinuto brojilo ostalo kod potrošača. Navedeno činjenično stanje je utvrđeno iz iskaza saslušanih svjedoka R.G. i B. F. , te iz zapisnika ED Bar br. 1709 o izvršenju naloga za obustavu snabdjevanja električnom energijom od 13.10.2011. godine, zapisnika ED Bar br. 2338 o izvršenju naloga za obustavu snabdjevanja el. energijom od 22.12.2011. godine i zapisnika ED Bar br. 2338 o izvršenju naloga za obustavu snabdjevanja el. energijom od 22.12.2011. godine, koje dokaze je sud cijenio kao jasne i u bitnom saglasne.

Dakle, u toku postupka nije proveden ni jedan dokaz koji bi nedvosmisleno potvrdio da je upravo okrivljena u periodu od 13.10.2011. godine do 22. 10.2011. godine, u svom stambenom objektu skinula službeni znak - plombu br.2009/4 sa priključnog ormara i desnu državnu plombu sa električnog brojila marke „Iskra“ br.3707.... Naime, u svom svjedočkom iskazu svjedok M. I. je izjavio da on ima ključeve od kuće koja je vlasništvo okrivljene- njegove sestre, da u toj kući drži zamrzivač, da on lično plaća utrošenu električnu energiju, te da je više puta inkasantu Ž. L. , što pismeno što usmeno, saopštavao da ima problema vezano za predmetno brojilo, a budući da se isto nalazi na spoljnoj strani kuće koja nema ogradu i da je dostupno svima koji prolaze pored kuće, da okrivljena živi u Leskovcu selo Orašac bb, te da ista rijetko dolazi u Baru odnosno nije dolazila 3 godine u Baru, a nije dozvolio isključenje objekta sa elektromreže iz razloga što se u kući nalazio njegov zamrzivač. Iskaz svjedoka M. I. je u bitnom u saglasnosti i sa iskazom svjedoka M. Tomislava, koji je u svom svjedočkom iskazu naveo da je njegova sestra udata u Leskovcu - Orašac od 1977. godine i da ona od tada tamo živi, da je okrivljena u Bar dolazila samo ljeti radi korišćenja godišnjeg odmora, ali da u Bar nije dolazila unazad 5 - 6 godina budući da je operisala rak na nozi i da se otežano kreće, da je prije nekoliko godina kada je prolazio pored kuće njegove sestre, odnosno okrivljene, vidio da su vrata otvorena te je pretpostavio da je neko obio kuću kako bi prespavao jer nije primjetio da su nedostajale stvari iz kuće, a o tome je obavjestio svog brata I., te da se brojilo nalazi na spoljnom zidu objekta ispod terase, a vrata od ormarića su bila odvaljena i staklo na brojilu je bilo puklo. Iskaze svjedoka M. I. i M. T. sud je cijenio kao jasne, istinite i u svemu saglasne sa drugim provedenim dokazima, zbog čega im je poklonio punu vjeru. I sama ovlašćena lica ED iz Bara, svjedoci R. G. i B. F. su u svojstvu svjedoka saglasno izjavili da je staklo na mjernom brojilu bilo napuklo, da nije bilo državne plombe a da li je bila otkinuta elektrodistributivna plomba 2009/4, nijesu mogli da se izjasne da li je ista bila skinuta, i da li su je oni skinuli, jer da je bila skinuta oni bi to sigurno konstatovali na zapisniku a što nijesu uradili u konkretnom slučaju. Takodje iz zapisnika Elektrodistribucije Bar od 10.07.2014. godine, je utvrdjeno da se na istom potpisao svjedok M. I. koji je tom prilikom bio prisutan.

Polazeći od naprijed navedenog, u toku postupka nije dokazno da je upravo okrivljena u periodu a kako joj je to stavljeno na teret izrekom ove presude od 13.10.2011. godine do 22. 10.2011 godine, u svom stambenom objektu skinula službeni znak - plombu br.2009/4 sa priključnog ormara i desnu državnu plombu sa električnog brojila marke „Iskra“ br.3707..., bez obzira što je vlasnik predmetnog stambenog objekta, odnosno nije dokazano da je ista počinila nezakonite radnje, niti je na bilo koji način ili bilo kojim drugim dokaznim sredstvom utvrđeno da je upravo okrivljena izvršila krivično djelo koje joj se stavlja na teret, a ovo posebno imajući u vidu da okrivljena ne živi u tom objektu već u Leskovcu gdje je udata od 1977. godine, da je dolazila sa porodicom samo ljeti na godišnji odmor, da unazad nekoliko godina nije dolazila u Bar zbog bolesti, a uz činjenicu da se predmetno brojilo nalazi na spoljašnjem zidu objekta ispod terase, a što su potvrdili svjedoci M. I. i M. T. , što ostavlja mogućnost pristupa većeg broja lica koja bi mogli imati pristupa predmetnom brojilu i djelovati na njega na način predstavljen u izreci presude. Budući da izvedeni dokazi upućuju samo na određeni stepen sumnje da je okrivljena učinila krivično djelo koje joj se stavlja na teret, sud je u skladu sa čl.3 st.3 ZKP-a sumnju o postojanju činjenica koje čine obilježje krivičnog djela riješio na način koji je povoljniji za okrivljenu, odnosno primjenom čl.373 tač.2 ZKP-a oslobodio je od optužbe.

Sud je cijenio i ostale provedene dokaze ali je našao da su isti bez uticaja na drugačije presudjenje u ovoj krivično pravnoj stvari.

Imajući u vidu naprijed navedeno donijeta je presuda kojom se okrivljena oslobađa od optužbe na osnovu čl. 373. tč. 2 ZKP.

Odluka o troškovima krivičnog postupka zasniva se na odredbi čl. 230. st.1 ZKP, zbog čega troškovi krivičnog postupka padaju na teret budžetskih sredstava suda.

Na osnovu izloženog odlučeno je kao u izreci presude.

OSNOVNI SUD U BARU

Dana 02.07.2015. godine
ZAPISNIČAR,S U D I J A
Nataša Lalović Valentina Vuković
PRAVNA POUKA:

Protiv ove presude može se izjaviti žalba
Višem sudu u Podgorici,preko ovog suda, u roku od 8 dana od dana prijema pismenog otpravka.

DN-a:

-ODT Bar
- okrivljenoj na oglasnu tablu
-braniocu okrivljene adv. B. R.

- nakon pravosnažnosti predstavniku oštećene D. P.

- u spise