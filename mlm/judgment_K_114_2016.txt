U IME CRNE GORE
K.br. 114/16
VIŠI SUD U PODGORICI, kao prvostepeni krivični po sudiji Vesni Moštrokol, kao predsjedniku vijeća, uz učešće namještenika Sanje Radosavović kao zapisničara, u predmetu protiv optuženog T.I. iz D.-M., koga brani po službenoj dužnosti Ć. F., advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st.2. u vezi st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 139/16 od 16.11.2016. godine, koju je na ročištu povodom odlučivanja o sporazumu o priznanju krivice zastupala Tatjana Begović, Državni tužilac u VDT-a u Podgorici, nakon donešenog rješenja o usvajanju sporazuma o priznanju krivice, dana 22.12.2016. godine, donio je
P R E S U D U
Optuženi:

T.I., zv. “P.”, broj lične karte ……, od oca I. i majke M., rodjene L., rodjen ……. godine u D,, M., sa prebivalištem u D., L. u. br….., pismen, završio srednju školu-smjer kuvarski, zaposlen kao vozač teretnih vozila u firmi svog strica, neoženjen, bez djece, srednjeg imovnog stanja, neosudjivan, u pritvoru od 17.10.2016. godine od 12,30 časova, pa nadalje,
KRIV JE
Zato što je:

Dana 17.10.2016. godine, na graničnom prelazu S., iz R. A., neovlašćeno radi dalje prodaje unio u Crnu Goru, te prenosio opojnu drogu marihuanu-supstancu proglašenu za opojnu drogu Pravilnikom o utvrđivanju spiska opojnih droga, psihotropnih supstanci i bilja koje se može koristiti za proizvodnju droga ("Sl.list CG" br. 56/12 od 09.11.2012. godine), iako je bio svjestan da postupa neovlašćeno i protivpravno pa je to i htio, na način što je označenog dana u 05,45 časova, na graničnom prelazu S., iz R. A. unio u Crnu Goru opojnu drogu marihuanu, ukupne mase 7652,24 grama, koja je bila zapakovana u 16 vakumiranih pvc pakovanja i sakrivena u specijalnom izradjenom skrovištu tzv. bunkeru u patosu teretnog vozila marke “C.-B.”, sive boje, madjarskih registarskih oznaka ……, kojim je upravljao i prenosio istu, kada je prilikom izlaska iz Crne Gore, istog dana na graničnom prelazu D. b. oko 10,30 časova od strane ovlašćenih službenika Uprave carina Ispostave D. b. i policijskih službenika Odjeljenja granične bezbjednosti Herceg Novi, pronadjena predmetna opojna droga i oduzeta od okrivljenog, a ista je bila namijenjena daljoj neovlašćenoj prodaji,
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300 st. stav 2 u vezi st. 1.Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 4 st. 2, 5, 13, 15, 32, 36, 42, 45, 46 i 51 Krivičnog zakonika Crne Gore, te odredbi čl. 226, 229, 303 i 374 Zakonika o krivičnom postupku.

O S U Đ U J E
Na kaznu zatvora u trajanju od 1 (jedne) godine i 6 (šest) mjeseci, u koju kaznu mu se uračunava vrijeme provedeno u pritvoru, počev od 17.10.2016 godine od 12,30 časova, pa nadalje.

Na osnovu čl. 75 u vezi čl. 300 st. 7.Krivičnog zakonika Crne Gore, optuženom se i z r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u količini od 7652,24 grama, koja se ima uništiti po pravosnažnosti presude.

OBAVEZUJE SE optuženi da na ime troškova krivičnog postupka, budžetu Crne Gore uplati novčani iznos od 1.933,75 € (hiljadudevestotridesettri eura i sedamdesetpet centi), a na ime paušala iznos od 100,00 € (sto), na račun Vrhovnog državnog tužilaštva Crne Gore, broj 832-1187-31, koji se vodi kod Societe Generale Group AD Podgorica, sve u roku od 15 dana popravosnažnosti presude pod prijetnjom prinudnog izvršenja.

O b r a z l o ž e nj e
Optužnicom Višeg Državnog tužilaštva u Podgorici Kt.br. 139/16 od 16.11.2016. godine, optuženom T.I.u stavljeno je na teret izvršenje krivičnog djela neovlašćena proizvodnja, držanje I stavljanje u promet opojnih droga iz čl. 300. st. 2 u vezi st.1. Krivičnog zakonika Crne Gore.

Dana 05.12.2016. godine, zastupnik optužbe je dostavio sudu sporazum o priznanju krivice, zapisnik o pregovaranju I zapisnik o priznanju krivice optuženog.

Na ročištu za razmatranje sporazuma, održanom dana 22.12.2016. godine, zastupnik optužbe je izjavio da su branilac i optuženi predložili da se zaključi sporazum o priznanju krivice, što je od strane VDT-a prihvaćeno, nakon čega se pristupilo pregovaranju, o čemu je sačinjen zapisnik o pregovaranju, zapisnik o saslušanju optuženog i njegovo priznanje krivice, kao i sporazum o priznanju krivice, a što je dostavljeno sudu, iz čije sadržine proizilazi da su zastupnik optužbe i optuženi saglasni da Viši sud u Podgorici optuženog T.I., za krivično djelo neovlašćena proizvodnja, držanje i stavljanje u promet opojnih droga iz čl. 300. st. 2 u vezi st. 1. Krivičnog zakonika Crne Gore, stavljenog mu na teret optužnicom VDT u Podgorici Kt.br. 139/16 od 16.11.2016. godine, izrekne kaznu zatvora u trajanju od 1 godine i 6 mjeseci, u koju kaznu će mu se uračunati vrijeme provedeno u pritvoru od 17.10.2016. godine od 12,30 časova i da optuženi, na ime troškova krivičnog postupka, Budžetu CG uplati novčani iznos od 1.933,75 €, a VDT-u Podgorici na ime paušala uplati iznos od 100,00 eura, sve u roku od 15 dana po pravosnažnosti presude.

Optuženi i njegov branilac su izjavili da pomenuti sporazum jeste njihov sporazum i da od istog nijesu odustali.

Iz sadržine dokaza koji se nalaze u spisima predmeta i koji su predloženi optužnicom: službene zabilješke OGB Herceg Novi GP Debeli Brijeg 51/2 br. 280/16-39/2036 od 17.10.2016. godine; službene zabilješke Uprave carina PJ Carinarnica Kotor CI Debeli Brijeg 11/07 br. D-1901/1 od 17.10.2016. godine; službene zabilješke OGB Herceg Novi GP Debeli Brijeg 51/2 br. 280/16-39/2036/2 od 17.10.2016. godine; zapisnika o pretresanju prevoznog sredstva, putnika, prtljaga i drugih pokretnihi stvari sačinjen od strane Uprave policije Sektora granične policije Regionalnog centra granične policije “Jug”-Bar OGB Herceg Novi GP Debeli Brijeg 52/2 br. 280/16-39/2037 od 17.10.2016. godine; zapisnika o pregledu putničkog vozila K.br. 531/1 od 17.10.2016. godine sačinjena od stran CI Debeli Brijeg; zapisnika o stanju vozila prilikom oduzimanja sačinjen od strane Odsjeka za borbu protiv droge i krijumčarenja Grupa VI 47/4 br. 240/16-8/414 od 17.10.2016. godine; potvrde o privremeno oduzetim predmetima od T.I., Odjeljenja granične bezbjednosti Herceg Novi GP Debeli Brijeg 2182 br. 280/16-41/52 od 17.10.2016. godine; dvije potvrde o privremeno oduzetim predmetima od T.I., Odsjeka za borbu protiv droge i krijumčarenja Grupa VI 47/4 br. 240/16-8/412 i /413 od 17.10.2016. godine;Izvještaja Forenzičkog centra o hemijskom vještačenju broj 4109/16 od 08.11.2016. godine i fotodokumentacije broj 479/16 od 17.10.2016. godine sačinjene od strane Uprave policije CB Herceg Novi, sud zaključuje da je državni tužilac pružio dovoljno dokaza o krivici optuženog T.I., kojim dokazima je potvrđeno njegovo priznanje, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. stav 2 u vezi st. 1. Krivičnog zakonika Crne Gore, na način, u vrijeme I na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 1 (jedne) godine i 6 (šest) mjeseci srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore (KZ CG).

U izrečenu kaznu zatvora, optuženom će se uračunati vrijeme provedeno u pritvoru od 17.10.2016. godine od 12,30 časova, pa nadalje, shodno odredbi člana 51 KZ-a CG.

Shodno članu 300 stav 7 u vezi člana 75 KZCG sud je od optuženog oduzeo 7652,24 gram opojne droge marihuane, koja se ima uništiti nakon pravosnažnosti presude, imajući u vidu da za ove predmete zakon predvidja obavezno oduzimanje.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka, Budžetu CG, uplati novčani iznos od 1.933,75 €, koji troškovi se odnose na nagradu braniocu po službenoj dužnosti i na ime paušala u iznosu od 100,00 eura, koje je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, koji se vodi kod Societe Generale Group AD Podgorica, sve u roku od 15 dana po pravosnažnosti presude pod prijetnjom prinudnog izvršenja, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303 st.1 i 2 i 374 Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 22.12.2016.godine
SUDIJA
Vesna Moštrokol s.r.

PRAVNA POUKA: Protiv ove presude nije dozvoljena žalba.

Za tačnost otpravka ovjerava
Sanja Radosavović
___________________