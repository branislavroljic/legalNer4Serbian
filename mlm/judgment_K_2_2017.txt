K.br. 2/17
U IME CRNE GORE
OSNOVNI SUD U CETINJU, prvostepeni, krivični, sudija Jelena Perović, uz učešće Popivoda Marije kao zapisničara, u krivičnom predmetu protiv okrivljenog J. P. iz C., zbog krivičnog djela prikrivanje iz člana 256 st. 2 u vezi st. 1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt.br. 190/16 od 08.02.2017. godine, koji je na glavnom pretresu zastupao Igor Šćekić, savjetnik u Osnovnom državnom tužilaštvu u Cetinju, nakon održanog glavnog i javnog pretresa dana 02.03.2017. godine u prisustvu stranaka donio je i istog dana javno objavio

PRESUDU

Okrivljeni: J. P., JMBG ..., od oca M. i majke Lj., rođene K., rođen ... godine u C., gdje i prebiva, državljanin C. G., po zanimanju sportista, pismen sa završenom srednjom školom, razveden, otac dvoje maloljetne djece, srednjeg imovnog stanja, ranije neosuđivan
KRIV JE
Zato što je:

Neutvrđenog datuma tokom avgusta 2016. godine u C., svjestan svog djela čije je izvršenje htio i svjestan da je njegovo djelo zabranjeno, proturio stvar za koju je mogao i bio dužan da zna da je pribavljena krivičnim djelom, na način što je mobilni telefon marke "Samsung Galaxy S6", koji je dana 17.08.2016. godine, od strane nepoznatog učinioca protivpravno oduzet i prisvojen od oštećenog N. S. iz B. na plaži u B., opština B., prodao P. M. iz C. za iznos od 250,00 eura.

- čime je izvršio krivično djelo prikrivanje iz čl. 256 st. 2 u vezi st.1 Krivičnog zakonika Crne Gore
Pa mu sud primjenom citiranog zakonskog propisa te članova 2,3, 4, 5,16, 36, 42, 52, 53, 54 Krivičnog zakonika te članova 226, 229 i 374 Zakonika o krivičnom postupku Crne Gore izriče
USLOVNU OSUDU

Kojom mu prethodno utvrđuje kaznu zatvora u trajanju od 30 (trideset) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 50,00 eura na ime sudskog paušala u roku od 15 dana po pravosnažnosti presude, pod prijetnjom prinude naplate.

Obrazloženje
Optužnim predlogom Osnovnog državnog tužilaštva u Cetinju Kt.br. 190/16 od 08.02.2017. godine okrivljenom J. P. je stavljeno na teret izvršenje krivčnog djela prikrivanje iz čl. 256 st. 2 u vezi st.1 Krivičnog zakonika Crne Gore. Zastupnik optužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi po zakonu.

Okrilvjeni je u svojoj odbrani u prethodnom postupku naveo da je tokom ljeta 2016. od svog druga, čiji identitet ne želi da otkrije u C. kupio mobilni telefon Samsung Galaxy S6, koji je taj drug nabavio od drugog momka, koji je tvrdio da telefon nije ukraden, te da je nekoliko dana u tom telefonu koristio svoju karticu ...., a drug mu je dao telefon kako bi ga dalje prodao za njega, a okrivljeni ga je nekoliko dana koristio kako bi ga isprobao. Dalje je naveo da je po dogovoru nakon prodaje telefona novac trebao dati drugu, ali je telefon dao svom zetu P. M. kako bi ga isti dalje prodao, a on koristi broj telefona ..., koji je taj telefon prodao S. M. za iznos od 260,00 eura, koji novac je okrivljeni tada predao drugu od kojeg je telefon i dobio. Dalje je naveo da je telefon nakon toga prodat licu albanske nacionalnosti u P., a kada je policjia pozvala to lice i saopštila mu da je telefon ukraden, to lice je pozvalo S., a isti P. i okrivljenog, pa je okrivljeni došao u kontakt sa licem iz P. i od istog ga otkupio i vratio drugu od kojeg je telefon nabavio. Dodao je da je na opisani način u minusu 260,00 eura jer je taj iznos novca koji je dobio od prodaje predao svom drugu, a kasnije kada je otkriveno da je telefon ukraden, obavijestio je to lice iz P., drugu vratio telefon, ali drug njemu nije vratio novac koji mu je okrivljeni prethodno dao, te da mu je drug prilikom predaje telefona rekao da ga je nabavio od drugog lica i nije provjeravao porijeklo, te da telefon nije vratio policiji iako je tada već saznao da je ukraden jer nije želio drugu stvarati probleme, kao i da je spreman da licu čiji je telefon nadoknadi štetu, odnosno kupi takav telefon. U svojoj odbrani na glavnom pretresu je naveo da mu je izuzetno žao što je izvršio krivično djelo posebno što je mogao znati da je telefon ukraden, što je ponovio i u završnoj riječi.

Imajući u vidu jasno i potpuno priznanje okrivljenog, koje u toku postupka nije ničim dovedeno u sumnju, sud je u dokaznom postupku pročitao izvod iz kaznene evidencije na ime okrivljenog J. P., od koga zavisi vrsta i visina krivinčne sankcije, nakon čega je na saglasan predlog stranaka primjenom čl.458 st.2 ZKP-a prekinuo dokazni postupak i nije izvodio ostale dokaze predložene optužnim predlogom.

Cijeneći jasno i potpuno priznanje okrivljenog kao dokaz, sud je na nesumnjiv način utvrdio da je okrivljeni neutvrđenog datuma tokom avgusta 2016. godine u C., svjestan svog djela čije je izvršenje htio i svjestan da je njegovo djelo zabranjeno, proturio stvar za koju je mogao i bio dužan da zna da je pribavljena krivičnim djelom, na način što je mobilni telefon marke "Samsung Galaxy S6", koji je dana 17.08.2016. godine, od strane nepoznatog učinioca protivpravno oduzet i prisvojen od oštećenog N. S. iz B. na plaži u B., opština B., prodao P. M. iz C. za iznos od 250,00 eura, kojim radnjama je sa nesvjednim nehatom kao oblikom krivice ostvario sva bitna obilježja bića krivičnog djela prikrivanje iz čl. 256 st. 2 u vezi st.1 Krivičnog zakonika Crne Gore Krivičnog zakonika Crne Gore. Iz odbrane okrivljenog proizlazi da je isti mogao znati da je telefon ukraden.

Iz izvoda iz kaznene evidencije na ime okrivljenog J. P. proizilazi da isti ranije nije osuđivan.

Prilikom odmjeravanja krivične sankcije sud je cijenio sve okolnosti iz čl.42 Krivičnog zakonika Crne Gore koje utiču da kazna bude manja ili veća, pa je od olakšavajućih okolnosti na strani okrivljenog cijenio njegovo priznanje i iskreno kajanje, činjenicu da se radi o ocu dvoje maloljetne djece, sportisti i raniju neosuđivananost, a što je sud utvrdio uvidom u izvod iz kaznene evidencije na ime okrivljenog, dok otežavajućih okolnosti nije bilo. Imajući uz nevedeno u vidu i ličnost okrivljenog kao izvršioca i stepen krivice za izvršeno krivično djelo, sud je mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl.52 Krivičnog zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog zakonika Crne Gore.

Odluka o troškovima donijeta je shodno čl.226 i 229 Zakonika o krivičnom postupku, a isti se odnose na ime sudskog paušala iznos od 50,00 €, koji je određen shodno složenosti predmeta, dužini trajanja postupka i imovinskim prilikama okrivljenog, a sve u roku od 15 dana po pravosnažnosti presude.

Na osnovu izloženog, a shodno čl.374 Zakona o krivičnom postupku, odlučeno je kao u izreci presude.

OSNOVNI SUD U CETINJU

Dana 02.03.2017. godine
ZAPISNIČAR SUDIJA
Popivoda Marija Jelena Perović
PRAVNA POUKA:

Protiv ove presude dozvoljena je
žalba u roku od 8 dana od dana prijema pismenog
otpravka presude, Višem sudu u Podgorici, a preko
ovog suda.

ZTO: Popivoda Marija