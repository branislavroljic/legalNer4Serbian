K.br. 125/20
U IME CRNE GORE
VIŠI SUD U PODGORICI, kao prvostepeni krivični, sudija Kovačević Vesna, uz učešće Hasanović Anise kao zapisničara, u predmetu protiv optuženog R.S., koga brani Ćeranić Samir, advokat iz Herceg Novog, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, nakon donesenog rješenja o usvajanju sporazuma o priznanju krivice dana 14.10.2020. godine, donio je dana 15.10.2020. godine,
P R E S U D U
Optuženi:

R. S., JMBG …, od oca N. i majke V., rođene Č., rođen …. godine u Podgorici, sa prebivalištem u H. N. – ul. N. Lj. broj .., državljanin Crne Gore, završio srednju školu, neoženjen, bez djece, lošeg imovnog stanja, osuđivan presudom Osnovnog suda u Herceg Novom K.br. 136/2019 zbog krivičnog djela teška krađa iz čl. 240 st. 1 tač. 1 Krivičnog zakonika Crne Gore,
KRIV JE
Zato što je:

Dana 12.08.2020. godine, u H. N., u ulici J. B. broj ., svjestan svog djela čije je izvršenje htio, neovlašćeno radi prodaje držao opojnu drogu marihuanu – supstancu koja je Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (“Sl. list CG” broj 41/18 od 28.06.2018. godine) proglašena za opojnu drogu, na način što je u stanu držao marihuanu ukupne neto mase 70,156 grama koja je bila namijenjena daljoj prodaji I koja je pronađena prilikom pretresa njegovog stana,
čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 3, čl..4 st. 2, čl. 32, čl. 33, čl. 36, čl. 36a, čl.42, čl. 45 st. 1 tač. 3 i čl. 46 st. 1 tač. 3 Krivičnog zakonika Crne Gore, te odredbi čl. 226, čl. 229, čl. 303 Zakonika o krivičnom postupku
O S U Đ U J E
Na kaznu zatvora u trajanju od 6 (šest) mjeseci, koja kazna će se izdržati, tako što će optuženi istu izdržavati u prostorijama u kojima stanuje, pri čemu optuženi ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija, te da će sud ukoliko optuženi jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, odrediti da ostatak kazne izdrži u Upravi za izvršenje krivičnih sankcija.

Na osnovu čl. 75. st.1 u vezi čl. 300 st. 7. Krivičnog zakonika Crne Gore, optuženom se i z r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u ukupnoj količini od 70,156 grama koja se ima uništiti po pravosnažnosti ove presude.

OBAVEZUJE SE optuženi da na ime troškova krivičnog postupka plati iznos od 30,00 € na ime paušala, na račun Vrhovnog državnog tužilaštva broj 832-1187-31, kao i iznos od 30,00 € na ime sudskog paušala Višem sudu u Podgorici.

O b r a z l o ž e nj e
Optužnicom Višeg Državnog tužilaštva u Podgorici Kt.br. 153/20 od 03.09.2020. godine, optuženom R. S., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Dana 09.10.2020. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o saslušanju optuženog.

Iz sadržine zapisnika o pregovoranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženom R. S. za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, stavljeno mu na teret optužnicom VDT-a u Podgorici Kt.br. 153/20 od 03.09.2020. godine izrekne kazna zatvora u trajanju od 6 (šest) mjeseci koja kazna će se se izdržati, tako što će optuženi istu izdržavati u prostorijama u kojima stanuje, pri čemu optuženi ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija, te da će sud ukoliko optuženi jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, odrediti da ostatak kazne izdrži u Upravi za izvršenje krivičnih sankcija i mjera bezbijednosti oduzimanje predmeta - opojne droge marihuane u ukupnoj količini od 70,156 grama, kao i da se optuženi obaveže da plati iznos od po 50,00 € Višem državnom tužilaštvu u Podgorici broj 832-1187-31 i Višem sudu u Podgorici na broj žiro računa 832-7113-04.

Iz sadržine dokaza koji se nalaze u spisima predmeta i koji su predloženi optužnicom i to: iskaz svjedoka Klisura Anđele dat na zapisniku pred VDT od 13.08.2020 godine, zapisnika o pretresanju stana i drugih prostorija Uprave policije Centra bezbijednosti Herceg Novi broj 215/20-4750 od 12.08.2020. godine, potvrde o privremeno oduzetim predmetima Uprave policije Centra bezbijednosti Herceg Novi broj 215/20-4751 od 12.08.2020. godine na ime R. S., potvrde o privremeno oduzetim predmetima Uprave policije Centra bezbijednosti Herceg Novi broj 215/20-4754 od 12.08.2020. godine na ime R. S., izvještaja o hemijskom vještačenju Forenzičkog centra u Danilovgradu broj 2123/20 od 24.08.2020. godine, fotoelaborata Uprave policije Centra bezbijednosti Herceg Novi broj 268-20 od 12.08.2020. godine i broj 269-20 od 07.08.2020. godine i izvoda iz kaznene evidencije Ministarstva pravde Crne Gore na ime optuženog Rikić Siniše, u pogledu kojih dokaza branilac i optuženi nijesu imali primjedbi, sud zaključuje da je državni tužilac pružio dovoljno dokaza o krivici optuženog R. S. te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv, a pogotovo kada se imaju u vidu olakšavajuće okolnosti na strani optuženog i to: životna dob, da je riječ o mladom licu koje boluje od šećerne bolesti, a da se radi o maloj količini droge, te je svojim priznanjem i zaključenjem sporazuma o priznanju krivice doprinio ekonomičnom i brzom okončanju postupka, a koje okolnosti su cijenjene kao naročito olakšavajuće okolnosti, na osnovu kojih je bilo mjesta ublažavanju kazne zakonom propisane za predmetno krivično djelo u smislu čl. 45 st. 1 tač. 3 i 46 st. 1 tač. 3 Krivičnog zakonika Crne Gorem, dok je od otežavajućih okolnosti sud našao da je optuženi jednom osuđivan za krivično djelo teška krađa iz čl. 240. st. 1 tač. 1 koje KZ CG ali i činjenicu da djelo nije srodno predmetnom krivičnom djelu koje se optuženom stavlja na teret, tako da će se po ocjeni ovog suda shodno čl. 36a Krivičnog zakonika Crne Gore kaznom zatvora u trajanju od 6 (šest) mjeseci, koja kazna će se se izdržati, tako što će optuženi istu izdržavati u prostorijama u kojima stanuje, pri čemu optuženi ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija, te da će sud ukoliko optuženi jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, odrediti da ostatak kazne izdrži u Upravi za izvršenje krivičnih sankcija postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.

Shodno odredbi čl. 75 st. 1 u vezi čl. 300 st. 7 Krivičnog zakonika Crne Gore, sud je optuženom izrekao i mjeru bezbjednosti oduzimanja predmeta opojne droge marihuane u ukupnoj količini od 70,156 grama koja opojna droga se ima uništiti po pravosnažnosti presude donijete na osnovu sporazuma o priznanju krivice kao predmet izvršenja krivičnog djela za koje zakon predviđa obavezno oduzimanje.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku obavezao i na plaćanje troškova krivičnog postupka i to iznosa od po 30,00 € na ime paušala Višem državnom tužilaštvu u Podgorici žiro račun broj 832-1187-31 i Višem sudu u Podgorici na broj žiro računa 832-7113-04.

Sa izloženog, a shodno odredbi čl. 303 st. 1 Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 15.10.2020. godine
Zapisničar S U D I J A
Hasanović Anisa s.r. Kovačević Vesna s.r.

PRAVNA POUKA:

Protiv ove presude je dozvoljena žalba, samo ako presuda nije u skladu sa zaključenim sporazumom.

Za tačnost otpravka
Tvrdi i ovjerava
__________________