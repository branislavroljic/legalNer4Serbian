Kv.351/12
U IME CRNE GORE
OSNOVNI SUD U KOTORU, po predsjedniku vijeća-sudiji Danijeli Samardžić, uz učešće zapisničara Tamare Počanić, u krivičnom predmetu protiv okrivljenog S. Z., zbog krivičnog djela omogućavanja uživanja opojnih droga iz čl.301 st.1 Krivičnog zakonika, nakon donošenja rješenja o usvajanju sporazuma o priznanju krivice od 12.10.2012. godine koje je istog dana postalo pravosnažno, dana 15.10.2012. godine donio je sljedeću

PRESUDU

Okrivljeni S. Z., od oca L. i majke R., rođene V., rođen . u P., stalno nastanjen u K., Š. ., državljanin C. G., inžinjer komunikacije, oženjen, otac dvoje mal. djece, sa završenom VŠS, srednjeg imovnog stanja, neosuđivan, protiv kojeg se ne vodi postupak za drugo krivično djelo,
Kriv je,

Što je,
dana 03.08.2012. godine na J., opština B., u blizini bine, tokom održavanja muzičkog festivala "S." dao na uživanje S. M. i D. Ž. iz Podgorice, opojnu drogu marihuanu, koja je Rješenjem o utvrđivanju spiska opojnih droga (SL List SRJ br.44/02) proglašena opojnom drogom, na način što je prethodno napravljeni tzv. džonit zapalio, istu konzumirao pušenjem, a nakon toga dao navedenim licima koji su isti uživali pušeći,
-čime je izvršio krivično djelo omogućavanje uživanje opojnih droga iz čl.301 st.1 KZ.

Pa mu sud na osnovu naprijed navedene krivično pravne odredbe, te odredbi čl. 2, 4, 5, 8, 13, 15, 33, 42, 52, 53, 54 Krivičnog zakonika i čl.226, 229 i 303 ZKP-a izriče
USLOVNU OSUDU

Kojom mu utvrđuje kaznu zatvora u trajanju od 6 (šest) mjeseci i istovremeno određuje da se kazna neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo.

Dužan je okrivljeni da na ime troškova krivičnog postupka uplati iznos od 100,00 eura na žiro račun Vrhovnog državnog tužilaštva br.832-1187-31 i da na ime sudskog paušala uplati iznos od 30,00 eura na žiro račun Osnovnog suda u Kotoru br. 832-16-52 u roku od 15 dana od dana pravosnažnosti presude.

Na osnovu čl.75 i čl.301 st.3 Krivičnog zakonika izriče se
MJERA BEZBJEDNOSTI
ODUZIMANJE PREDMETA
Oduzima se i uništava predmet krivičnog djela - opojna droga marihuana i to: jedna ručno napravljena cigareta sa sadržajem zelene biljne materije tzv. džoint, a koji predmet je oduzet od okrivljenog od strane Uprave policije SKP, Odsjek za suzbijanje droge i krijumčarenja, Grupa za suzbijanje droge B.-B.-U., uz potvrdu o privremeno oduzetim predmetima 3/4 broj 240/12-38/91/1 od 04.08.2012. godine.

O b r a z l o ž e nj e
ODT K. je, postupajući u prethodnom postupku - postupku preduzimanja istražnih radnji, stavio ne teret okrivljenom S. Z. izvršenje krivičnog djela omogućavanja uživanja opojnih droga iz čl.301 st.1 Krivičnog zakonika.

Utvrđujući da li postoji dovoljno dokaza o krivici okrivljenog za krivično djelo koje mu je stavljeno na teret, na ročištu za razmatranje sporazuma o priznanju krivice Kt.br.552/12 koji su dana 27.09.2012. godine zaključili zamjenik ODT-a K. D. Ž., okrivljeni S. Z. i njegov branilac adv. D. L., sud je pročitao dokaze koje mu je podnio ODT Kotor uz navedeni sporazum o priznanju krivice, a koje je prikupio u prethodnom postupku i to: zapisnik o priznanju krivice, odnosno saslušanju okrivljenog od 27.09.2012. godine, zapisnik o pregovaranju od 27.09.2012. godine, službenu zabilješku od UP SKP - Odsjek za borbu protiv droge i krijumčarenja, Grupa za suzbijanje droge B.-B.-U., br. 240/12-38/91-S od 04.08.2012. godine, potvrdu o privremeno oduzetim predmetima istog Odsjeka br. 240/12-38/91/1 od 04.08.2012. godine na ime S. Z., izvještaj o hemijskoj analizi br. 3333/12 Forenzičkog centra UP D. od 16.08.2012. godine, fotodokumentaciju UP PJ B. br. 404/12 od 04.08.2012. godine, zapisnik o saslušanju svjedoka V. S. od 11.09.2012. godine, zapisnik o saslušanju svjedoka R. R. od 11.09.2012. godine, izvod iz kaznene evidencije UP PJ P. br. 29-245/12-25321/2-3883 od 27.09.2012. godine.

Na provedene dokaze nije bilo primjedbi, kao ni novih dokaznih predloga.

Na osnovu sadržine navedenih dokaza sud je zaključio da je ODT K. pružio dovoljno dokaza o krivici okrivljenog S. Z. i da je okrivljeni, u vrijeme, na mjestu i na način opisan u izreci presude izvršio krivično djelo omogućavanja uživanja opojnih droga iz čl.301 st.1 Krivičnog zakonika, za koje ga je ovaj sud oglasio krivim, a nakon što je u svemu prihvatio sporazum o priznanju krivice zaključen između zamjenika ODT-a K., okrivljenog i njegovog branioca.

Odlučujući o vrsti krivične sankcije iz sporazuma o priznanju krivice zaključenog među strankama, sud je našao da je predlog stranaka u vezi sa krivičnom sankcijom prihvatljiv, odnosno da isti odgovara svrsi izricanja krivičnih sankcija iz čl.4 Krivičnog zakonika. Ovo iz razloga što je sud u smislu čl.42 Krivičnog zakonika cijenio sve okolnosti značajne za odmjeravanje kazne, pa je od olakšavajućih okolnosti na strani okrivljenog cijenio njegove porodične prilike, jer je isti oženjen i otac je dvoje mal. djece, kao i njegovu raniju neosuđivanost, dok otežavajućih okolnosti na strani okrivljenog nije bilo. Imajući u vidu ličnost okrivljenog, njegov raniji život, odnosno navedene okolnosti sud je mišljenja da će se i izrečenom uslovnom osudom, odnosno da će se i uz prijetnju kaznom zatvora dovoljno uticati na okrivljenog S. Z. da više ne vrši ovakva, kao ni slična krivična djela.

Okrivljeni je shodno čl.226 i 229 ZKP-a, a prema zaključenom sporazumu o priznanju krivice obavezan da na ime troškova krivičnog postupka uplati iznos od 100,00 eura na žiro račun Vrhovnog državnog tužilaštva br.832-1187-31 i da na ime sudskog paušala uplati iznos od 30,00 eura na žiro račun Osnovnog suda K. br.832-16-52 u roku od 15 dana od dana pravosnažnosti presude, a dokaz o uplati da dostavi ovom sudu s pozivom na broj Kv.351/12.

Na osnovu čl. 75 i 301 st.3 Krivičnog zakonika sud je izrekao mjeru bezbjednosti oduzimanja predmeta kojom je odredio da se oduzima i uništava predmet krivičnog djela - opojna droga marihuana i to: jedna ručno napravljena cigareta sa sadržajem zelene biljne materije tzv. džoint, a koji predmet je oduzet od okrivljenog od strane Uprave policije SKP, Odsjek za suzbijanje droge i krijumčarenja, Grupa za suzbijanje droge B.-B.-U., a kako to proizilazi iz potvrde o privremeno oduzetim predmetima navedenog Odsjeka 3/4 broj 240/12-38/91/1 od 04.08.2012. godine.

Sa navedenog, a shodno čl.303 ZKP-a riješeno je kao u izreci ove presude.

OSNOVNI SUD U KOTORU

Dana, 15.10.2012. godine
Zapisničar PREDSJEDNIK VIJEĆA-SUDIJA
Tamara Počanić Danijela Samardžić
PRAVNA POUKA: Protiv ove presude nema se pravo žalbe, jer je ista u skladu sa zaključenim sporazumom o priznanju krivice.