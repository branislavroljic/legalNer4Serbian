K. broj 306/10
U IME NARODA
OSNOVNI SUD U BARU, kao prvostepeni krivični, u vijeću sastavljenom od sudije G. Š., kao predsjednika vijeća i sudija porotnika V. N. i P. M., kao članova vijeća, sa zapisničarom M. M., u krivičnom predmetu optuženog S. Đ. iz Bara, zbog krivičnog djela napad na službeno lice u vršenju službene dužnosti iz čl.376 st3 u vezi st. 1 i 2 Krivičnog zakonika, po optužnici Osnovnog tužilaštva u Baru Kt.br.281/08 od 28.08.2008. godine, nakon održanog glavnog javnog pretresa u prisustvu zastupnika optužbe zamjenika ODT B. D., optuženog i njegovih branilaca P. S. i M. S., advokata iz Bara, dana 15.09.2010. godine donio je i javno objavio

PRESUDU

Optuženi, S. Đ., od oca B. i majke A., rođene P., rođen ... godine u B., sa prebivalištem u B., ul. J. T. br. ., student, neoženjen, pismen, diplomirani pravnik, srednjeg imovnog stanja, neosuđivan,
Na osnovu čl.363 tč.3 ZKP
OSLOBAĐA SE OD OPTUŽBE
Da je:

Dana 03.07.2008. godine, oko 04,40 časova, u ul. J. T., u neposrednoj blizini kafe bara „R.“ u Baru, napao službeno lice - policajca u vršenju poslova javne bezbjednosti oštećenog R.N. i lako ga tjelesno povrijedio, na način što je, nakon što je oštećeni od optuženog zatražio na uvid ličnu kartu, radi izvođenja službene radnje legitimisanja, optuženi mu je prišao i glavom ga udario u predjelu čela, pri čemu mu je nanio laku tjelesnu povredu-oguijotinu u predjelu čela,
- čime bi učinio krivično djelo - napad na službeno lice u vršenju službene dužnosti iz čl. 376 st. 3 u vezi st. 1 i 2 Krivičnog zakonika.

Jer nije dokazano da je učinio krivično djelo.

Oštećeni R. N. se radi ostvarivanja imovinsko paravnog zahtjeva upućuje na parnični postupak.

Troškovi krivičnog postupka padaju na teret budžetskih sredstava suda.

O b r a z l o ž e n j e
Optužnicom Osnovnog državnog tužioca u Baru, Kt.br. 281/08 od 28.08.2008. godine, stavljeno je na teret optužnom izvršenje krivičnog djela bliže opisanog u izreci presude.

Optuženi je u svojoj odbrani u predhodnom postupku naveo da je dana 03.07.2008. godine sa svojim rođenim bratom S. G. i braćom od tetke M. V. i M. M. otišao u naselje Š., gdje je bilo priređeno otvaranje ugostiteljskog objekta „T.g.“. Bili su na pomenutom slavlju, zadržali se malo duže, svi su pomalo popili i na kraju oko 04,00 časa su krenuli pješice kući. Kod stare Benzinske pumpe išli su ulicom J. T. i došli su u blizinu objekta Doma zdravlja i kafe bara „R.“. Dok su išli ulicom bili su malo veseliji, neko je od njih nešto pjevušio, ali ne misli da se radi o remećenju javnog reda i mira. Na tom potezu puta zaustavio ih je jedan policajac i zatražio im na uvid lična dokumenta. On je jedini imao ličnu kartu i bio je voljan da je odmah pokaže. Izvadio je odmah ličnu kartu iz džepa pantalona i bio spreman da je pruži policajcu, ali priznaje bio je pijan i ta mu je lična karta ispala iz ruku. Kako je lična karta ispala, on se sagnuo da istu podigne i opet da policajcu na uvid. Da li se i policajac sagnuo da vidi šta će biti sa ličnom kartom ne zna, tek kada je sa zemlje podigao ličnu kartu i bio u sagnutom položaju, pa se podigao, on je sasvim slučajno glavom ostvario kontakt sa policajcem. To nije bio udarac, on je osjetio da je policajca zakačio u predjelu glave, ali sasvim sigurno mu nije uputio udarac i to naglo glavom kako mu se stavlja na teret. Nakon kontakta sa policajcem uočio je da se on jedan korak odmakao od njih, naredio je da svi stanu i vidio je da radio vezom poziva interventni vod koji su poslije 2-3 minuta došli. Na tu naredbu policajca da stanu, da se ne udaljavaju, svi su mirno stajali i nije tačno da je M. V. pljunuo tog policajca, jer za to nije bilo razloga. Odmah je došao policijski kombi, a policajci su ih odmah počeli tući nogama i rukama, kada su ih uvodili u kombi, a takođe su ih tukli u kombiju i kada su izlazili iz kombija.Oni nijesu tom prilikom pružali otpor, pa ne zna razlog zbog čega su se policajci tako ponašali prema njima. On je u policiji sadržan dva dana. Tom prilikom im nijesu dozvolili da jede, čak ni da pije vode. Takođe su njegovi roditelji i ostala rodbima donosili hranu i vodu i piće, a policajci su govorili da im ne traba ništa. Prvo jutro su u policijskom pritvoru bio je on i njegov brat od tetke M. V. i pojavio se neki komandir policije Dž. i stao ispred njih i pitao ih je „jeste li vi udarali moje policajce“ na šta su mu odgovorili da nisu, nakon čega im se on obratio riječima „ajde udarite mene ako smijete“. Postojao je jedan otvor na vratima, kroz kojeg je ulazio svjetlo i to im je zatvorio. Pojasnio je da je prilikom preduzimanja službene radnje legitimisanja, policajac imao šapku na glavi, a od tog navodnog njihovog fičkog konlakta ista se nije ni pomjerila, niti mu je spala sa glave. Kontakt je jedino mogao biti u momentu kada je krenuo da dohvati ličnu kartu koja mu je pala na pločnik i kada se podizao svojim potiljkom je mogao da zakači njegov lakat ili neki dio njegovog tijela. Osjetio je da ga je nešto tupilo, ali ne zna gdje je mogao da ga zakači, u trenutku kada je iz položaja bio sagnut da dohvati ličnu kartu i to kada se ispravljao.

U dokaznom postupku saslušan je svjedok S. G., na saglasan predlog stranaka pročitani su iskazi svjedoka oštećenog R. N.i M. V. i M. M., nalaz i mišljenje vještaka medicinske struke M. Š., koji je saslušan na glavnom pretresu, pročitan je izvod iz kaznene evidencije na ime optuženog PJ Bar br. 2403-245/09-1801 od 06.03.2009. godine.

Svjedok oštećeni R. N. je u predhodnom postupku izjavio da je prdmetne večeri oko 4,40 časova obavljao pozorničku djelatnošću u blizini kafe bara „R.“ u ul. J. T. i kretao se pješke prema S.desnom pješačkom slazom pored kolovoza. U jednom trenutku vidio je grupu momaka koji su vrištali, lajali, mjaukali i pjevali glasno neke pjesme. On je te momke sačekao u blizini kafe bara „R.“, s obzirom da je po njemu takvo ponašanje predstavljalo narušavanje javnog reda i mira i vidio je kada su mu prišli da su u alkoholisanom stanju.On je tlm momcima tražio na uvid lične karte. S. Đ. mu je odmah uputio riječi „šta će tebi smradu mali naše lične karte“. Kada je on ponovo tražio lične karte S. Đ., koji je bio na udaljenosti od njega možda oko 20 cm, ga je snažno glavnom udario u predjelu čela od kojeg udarca se njemu zavrtjelo u glavi. Odmah nakon što ga je S. Đ. udario u glavu, M. V. koji je bio sa njegove desne strane ga je pljunuo u grudi, dok su mu ostala dvojica momaka za koje je kasnije utvrdio da su M. M. i S. G., upulili riječi i to jedan pa drugi „eto i sad pičko mala, naše lične karte”, a uz to su se i smijali. On se od tih momaka udaljio par koraka i onda je preko radio veze pozvao dežurnu službu kako bi mu poslali pojačanje. Kada je on pozvao dežurnu službu i tražio pojačanje, odmah su ti momci prestali sa drskim ponašanjem. Nakon par minuta na lice mjesta je došao intervetni vod i tom prilikom su ih priveli u službene prostorije Uprave policije PJ Bar. On je imao tragove na čelu od te povrede koji su prošli, ali su nakon povređivanja tragovi od povrede ostali četri pet dana, a on je odmah nakon povređivanja otišao u Hitnu službu Doma zdravlja u Baru gdje su mu konstatovane povrede. Takođe je naveo da je na glavi u vijeme obavljana svoje dužnosti imao šapku, a nakon što ga je S. Đ. udario ta šapka mu je pala sa glave. On je smatrao da nije bitno da se navodi u službenoj zabilješci da mu je šapka pala sa glave. Kada su svu četvoricu momaka priveli u prostorije PJ Bar on je tada saznao za njihov identitet. Kada su ti momci privedeni u prostorije PJ Bar on je svoje pretpostavljene starješine usmeno informisao o predmetnom događaju, isto onako kao što je naveo u službenoj zabilješci. Njemu se smjena završava u 6 ujutru, a toga dana je ostao na poslu do 10 sati. Pojasnio je da je S. Đ. bio udaljen od njega 20 cm i ako je on visočiji od njega udario ga je čelom glave u njegovo čelo. Njihov kontakt je bio tako što ga je on udario glavom, ali on ne može da se izjasni precizno da li je bilo čelo i gornji dio glave, i on ne može izjasniti da li je optuženi zakačio šapku. Na glavnom pretresu je izjavio da niko od navedenih momaka nije imao lična dokumenta i počeli su da ga vrijeđaju, jedan ga je od njih pljunuo, dok ga je optuženi udario čeonim predjelom u predjelu njegovog čela. S. Đ. mu na uvid nije dao ličnu kartu, a nije primjetio da li je vadio ličnu kartu, ni da li mu je lična karta pala na piočnik, jer mu pažnja nije bila usmjerena na njega, već na sve njih. Te večeri je imao šapku na glavi, prednji dio je bio malo podignut, ali u skladu sa pravilima službe. U trenutku kada mu je S. zadao udarac, nalazio se tačno ispred njega, a nije imao metar kako bi izmjerio razdaljinu između njih. S obzirom da je lice bilo ispred njega, ne može da se izrazi precizno koja je između njih bila udaljenost. Visok je 1,75 cm. Iznad korjena nosa u gornjem dijelu čela mu je bila dosta uspravna povreda koja je tom prilikom nastala. On nije tvrdio nikada da li ga je optuženi udario svojim čelom, jer ne zna tačno, ali zna da je on udaren čelom. Prilikom zadobijanja udarca on je imao šapku na glavi, koja mu od udarca nije pala. Udarac je bio polovičan, jedan dio je bio preko šapke, a drugi dio je bio direktan na čelu. Istovremeno je bio udarac i u šapku i u čelu. Pridružio se krivičnom gonjenju i postavio je imovinsko pravni zahtjev.

Svjedok S. G. je izjavio da se predmetne večeri sa svojim bratom S. Đ.m i braćom od tetke M. V.om i M.om vraćao iz jednog kafića prema Baru. Oko 4,30 časova su prolazili ul. J. T. pored kafe bara „R.” i u jednom trenutku im je prišao policajac koji je inače išao prema njma i odmah je zatražio lične karte. Samo je S. Đ. imao ličnu kartu, dok njih trojica nijesu imali, pa je S. Đ. pružio ličnu kartu. Kako je Đ. pružio tu ličnu kartu, ona mu je ispla na trotoar. Đ. se sagnuo da je uzme i kada se podigao pružio je tu ličnu kartu policajcu, ali se policajac udaljio nekoliko koraka i rekao da im lična karta nije potrebna, a da mu je potrebna pomoć. Oni su se začudili na takav poslupak policajca, a on je odmah preko radio veze pozvao intervelni vod. Intervetni vod je nakon nekoliko minuta došao na lice mjesta i priveli su ih u prostorije policije. Odmah su policajci pitali tog policajca ko ga je udario, iako taj policajac nije odgovorio ko ga je udario, ovi ostali policajci su počeli da ih udaraju nogama i rukama. Takođe su ih prilikom privođenja policajci psovali i udarali u kombi vozilu i kada su izašli iz kombi vozila, jedan od policajca ga je udario pesnicom u predjelu leđa. U službenim prostorijama policije, policajci ih nijesu udarali, ali su im prijetli da će ih udaviti. Prilikom alkolestiranja njima je policajac dao da duvaju u balon, ali im tom prilikom nijesu dali da vide što piše na aparatu. On je te večeri popio samo dva piva. Primijetio je na čelu R. N., kada je tražio od njih lične kartc, jednu ogrebotinu, ali on nije vidio da je S. Đ. udario policajca niti bilo ko od njih. Policajac je na glavi imao šapku i sve vrijeme mu je šapka bila na glavi.

Svjedok M. V. je izjavio da se predmetnog jutra, negdje oko 4,30 časova, sa svojim bratom M.em i braćom od ujaka S. G.m i S. Đ.m vraćao prema kući. Kretali su se prema ulici J. T. od Š. prema gradu. Kada su došli u bllzini kafe bara „R.” jedan policajac, koji je inače njima išao u susret, im je zatražio na uvid lične karte. On nije imao ličnu kartu kao ni M., ni G., već je samo ličnu kartu imao S. Đ.. S. Đ. je odmah izvadio ličnu kartu i kada ju je pružio prema policajcu njemu je lična karta ispala iz ruke. Đ. se sagnuo, podigao ličnu kartu sa trotoara i pružio je prema policajcu, ali se policajac odmakao. Nije htio da uzme tu ličnu kartu, već je odniah preko radio veze pozvao dežurnu službu ili intervetni vod, govoreći „imam problem”. Nakon minut do dva od kada je policajac pozvao preko radio veze, došao je interventni vod. Tri policajca su izašli iz kombija i odmah pitali tog policajca ko ga je udario. Policajac je bio zbunjen i okretao je glavom, a tom prilikom nije pokazao ni na koga od njih da ga je neko udario, međutim policajci su odmah krenuli prema njama i počeli da ih udaraju nogama i rukama. Oni nijesu pružili otpor. Policajci su ih uveli u kombi vozilo, gdje su nastavili da im prijete i da ih udaraju. Takođe, kada su ih izveli iz kombi vozila, opet su ih udarali nogama i rukama. On nije vidio da je S. Đ. bilo koga udario, a posebno nije vidio da je udario tog policajca kada ih je legitimisao. U prostorijama policije on je dao izjaviu, međutim, policajci su dektirali u njegovu izjavu ono što su htjeli, a on je izjavu potpisao jer je bio fizički maltretiran. Takođe, kada je rado alko test, policajac mu nije dao aparat da vidi koja je količina alkohola u krvi, iako je on to tražio više puta, a policajci su odgovarali znaju oni što rade.

Svjedok M. M. je izjavio da se predmetnog jutra, negdje oko 4,30 časova, sa svojim bratom V.om i braćom od ujaka S. G.m i S. Đ.m iz jednog kafića vraćao kući i kretali su se ulicom J. T. prema semaforima u centru grada. Prolazeći pored kafe bara „R.” prišao im je jedan policajac, koji je inače išao njima u susret i tražio od im na uvid lične karte. Pošto je jedino S. Đ. imao ličnu kartu, on je odmah izvadio i krenuo je da je preda tom policajcu. Međutim, Đ. je lična karta ispla na trotoar, Đ. je ličnu kartu podigao i ponovo je pružio prema policajcu, ali se policajac udaljio i odmah putem radio veze pozvao dežurnu službu ili intervetni vod govoreći „imam problem”. Nakon nekoliko minuta na lice mjesta je došao policijski kombi iz kombija su izašla tri policajca i odmah pitali tog policajca ko ga je udario. On im nije ništa odgovorio, a oni su krenuli prema njima i počeli da ih udaraju svu četvoricu nogama i rukama. Uveli su ih u kombi, gdje su nastavili da ih udaraju i da im prijete riječima „udavićemo vas, ne lajte, začepite i sl” Takođe, kada su ih izvodili iz kombija isprcd prostorija policije ti policajci su ih ponovo fizički maltretirali udarajući ih nogama i rukama. Nije vidio da je S. Đ. udario tog policajca, a to bi sigurno vidio jer je posmatrao cijeli tok događaja. Policajac je sve vrijeme imao kapu na glavi i ona bi mu vjerovatno spala sa glave da ga je neko udario.

Iz nalaza i mišljenja vještaka medicinske struke M. Š., utvrđeno je da je u predmetnom događaju R.N. zadobio oguljotinu u predjelu čela. Navedena povreda posljedica je dejstva tupog, teškog i zamahnutog mehaničkog oruđa (moguće i pesnica i dio glave - čelo), na odgovarajući predio (glave), mehanizmom direktnog dejstva sile - udar. Navedena povreda predstavlja laku tjelesnu povredu.

Vještak M.Š. je na glavnom pretresu izjavio da crvenilo nije povreda, nego je simptom i ne mora nastati uopšte dejstvom sile. Otok jeste povreda, ali nije nužno posledica dejstva sile. Dakle, pregledom je kod R.N. ustanovljena oguljotina čeonog predjela veličine oko 1 cm i ta je povreda nedvosmisleno posledica dejstva tupine zamahnutog mehaničkog oruđa, a to oruđe, jasno, može biti i pesnica. Povreda u vidu oguljotine čeonog predjela može nastati udarom tupine mehaničkog oruđa i ako je čelo pokriveno dijelom tkanine kao što je npr. dio šapke, odnosno kape. Teorijski je moguće da je povreda nanijeta udarcem glavom u čeoni predio druge glave, ali je vjerovatnija mogućnost da takvim mehanizmom strada nos te druge osobe, a povreda nosa se nigdje ne pominje, te je on mišljenja da je povreda prije nastala mehanizmom drugačijim, odnosno udarcem pesniocm. Pošto se radi o lakoj tjelesnoj povredi u predjelu čela sila koja pravi takvu povredu ne mora biti jaka. Dakle on dozvoljava mogućnost da je oguljotina čeonog predjela nastala tako što je zadat udarac glavom i u vrijeme kada je koža čela nepokrivena, ali i kada je pokrivena dijelom kape. Nije nužno da kod osobe koja zada je udarac glavom nastane povreda. Ukoliko se izbočina kape ili tkz. šilt štitnik nalazi ispred dijela čela gdje se nalazi povreda, onda je naravno nemoguće izbjeći šilt prilikom aplikacije sile, jer isti pokriva tu površinu čela. Za očekivati je, ali nije nužno, da i durgi učesnik dobije povredu prilikom udara čelom u čelo, a da se kapa, odnosno šapka nalazila na ovog drugog. Isključuje mogućnost da je potiljkom optuženog nastala povreda kod oštećenog, ali ne isključuje mogućnost da je ta povreda nastala laktom i u takvom slučaju bi intenzitet povreda bio bez prefiksa, odnosno nije jak sigurno. Ne može biti preskočen dio šapke ukoliko pokriva predio kože gdje se nalazi oguljotina. I ukoliko je dio šapke pokrivao kožu gdje se nalzi oguljotina, kao posledica udarca mogla je ista nastati. Opis povrede od dežurnog ljekara doma zdravlja bilo je opisan korektno. Lokalitet povrede je u predjelu čela. U predjelu čela postoje dvije polovine, odnosno dvije strane, lijeva i desna, i to nije navedeno, ali dokumentacija se zbog toga ne može nazvati manjkavom i neispravnom. Oguljotina je veličine po opisu 1 cm i na osnovu toga opisa se ne može govoriti o načinu prostiranja oguljotine po čelu, jer je ona veličine 1 cm. Ljekar koji je izvršio pregled oštećenog konstatovao je izgled čim je napisao da se radi o oguljotini, u cjelosti i krajnje precizno mora se dati druga dimenzija veličine oguljotine, a ovdje se može smatrati da se radi o oguljotini ovalnog oblika koja ima i drugu dimenziju oko 1 cm. Potpuno pravilno bi bilo da tu piše da se radi o oguljotini promjera oko 1 x 1 cm. Ali to i u svijetu, najbolji ljekari koji nijesu iz specijalizacije sudske medicine ili patologije vrlo rijetko napišu, zato i povreda u predjelu čela korektno dijagnostifikovana. Ako je oguljotina promjera oko 1 cm ona se može smatrati da je ovalnog oblika, jer navedena dimenzija upućuje na izgled oguljotine. Dakle, nije ni crtasta, ni prugasta, ni tačkasta, nego je ovalna prečnika oko 1 cm. Vještak prihvata teorijsku mogućnost da je ta oguljotina nastala udarcem čelom u čelo, on neće isključiti, ali je mišljenja da je povreda najvjerovatnije nastala direktnim dejstvom sile, odnosno mehanizmom udara, a ne sudara i to moguće pesnicom, laktom i sl. pa i ako je dio kape ili šapke prekrivao čeonu površinu. Dakle, moguće je da je oguljotina čeonog predjela nastala tkz. udarcem čelo u čelo, s tim da je R. N. morao da sagne glavu, a ne da je ispravno drži gleda napred, nego je morao da sagne glavu prema napred i onda je ta povreda mogla nastati na taj način tkz. mehanizmom sudara.

Iz izvoda iz kaznene evidencije na ime optuženog PJ Bar br. 2403-245/09-1801 od 06.03.2009. godine, utvrđenojeda isti nije osuđivan.

Ocjenom izvedenim dokaza nije dokazano da je optuženi učinio krivično djelo koje mu je stavljeno na teret. Optuženi u svojoj odbrani ne priznaje da je učinio krivično djelo navodeći da je do kontakta njegove glave i čela oštećenog došlo kada mu je ispala lična karta i kada je uzeo u ruku i podignuo glavu došlo je do kontakta.

Sud je činjenično stanje utvrdio iz odbrane optuženog, pojašnjenja nalaza i mišljenja vještaka medicinske struke i iskaza svjedoka S. G., M. V.a i M. M.a, dok je iskaz svjedoka oštećenog cijenio kao neistinit. Vještak medicinske struke Š. M. je na glavnom pretresu izjavio da je teorijski moguće da je povreda oštećenom nanijeta udarcem glavom u čeoni predio druge glave, u kom slučaju bi glava oštećenog morala biti sagnuta, ali bi u takvom slučaju bio povrijeđen nos te druge osobe, a kod oštećenog nije konstatovana povreda nosa. Oštećeni je kritične večeri na glavi imao šapku, koja prema čl. 24 Pravilnika o izgledu i vrsti materijala, načinu nošenja i rokovima trajanja uniformi i opreme policijskih službenika ima i plastični štitnik. Da je tačan iskaz oštećenog da je optuženi njemu zadao udarac glavom u predjelu čela, optuženi bi glavom morao ostvariti kontakt sa plastičnim štitom, kojom prilikom bi morao zadobiti povredu u predjelu lica ili čela, ili bi u slučaju da je optuženi oštećenom zadao udarac u predjelu glave, bez ostvarivanja kontakta sa plastičnim štitom, oštećeni morao imati povrede u predjelu nosa ili lica, koje povrede on nije zadobio. Kada se ima u vidu iskaz vještaka da je do povrjeđivanja oštećenog moglo doći kontaktom glave optuženog i čela oštećenog pod uslovom da je glava oštećenog biti sagnuta, očigledno da se predmetni događaj odigrao na način koji je opisao optuženi jer je glava oštećenog u trenutku kontakta sa glavom optuženog bila u savijenom položaju. Svjedoci S. G., M. V. i M. M. nisu vidjeli da je optuženi oštećenom zadao udarac glavom u predjelu čela, a vidjeli su da je optuženom lična karta ispala na trotoar i da je on istu podigao i pružio prema oštećenom. Svjedoci nisu vidjeli trenutak kada je došlo do kontakta glava optuženog i oštećenog, ali se iz iskaza svjedoka potvrđuje mehanizam nanošenja povreda oštećenog koji je utvrđen u postupku.

Krivično djelo napad na službeno lice u vršenju službene dužnosti iz čl. 376 st. 3 u vezi st. 1 i 2 Krivičnog zakonika može se učiniti sa umišljajem, a kako je utvrđeno da kontakt glavama koji je nastao između optuženog i oštećenog nije posledica umišljajnog postupanja optuženog, sud je optuženog na osnovu čl. 363 tač. 3 ZKP-a, oslobodio od oplužbe.

Na osnovu čl. 212 st 3 ZKP-a oštećeni R. N. je radi ostvarivanja imovinsko pravnog zahtjeva upućen na parnični postupak, jer je postavio imovinsko pravni zahtjev, a sud je donio presudu kojom se optuženi oslobađa od optužbe.

Odluka o troškovima krivičnog postupka zasniva se na odredbi čl.203. st.1 ZKP, zbog čega troškovi krivičnog postupka padaju na teret budžetskih sredstava suda.

Na osnovu izloženog odlučeno je kao u izreci presude.

OSNOVNI SUD U BARU

Dana 15.09.2010. godine
ZAPISNIČAR, PREDSJEDNIK VIJEĆA-SUDIJA
M. M. G. Š.

PRAVNA POUKA:Protiv ove presude može se
izjaviti žalba Višem sudu u Podgorici u roku od
15 (petnaest) dana od dana prijema pismenog otpravka.

Žalba se predaje ovom sudu u dva primjerka.

DNA - ODT
-​ optuženom
-​ ošptećenom R. N
-​ braniocima M. S i P. S.

- u spise