K. br. 787/17
U IME CRNE GORE
OSNOVNI SUD U PODGORICI, po sutkinji Željki Jovović, uz učešće namještenice suda Danijele Rajković kao zapisničarke, u krivičnom predmetu protiv optuženog M. P., iz Podgorice, zbog produženog krivičnog djela teška krađa iz čl. 240 st. 1 tač. 1 u vezi čl. 49 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 04. 02. 2018. godine donio je

P R E S U D U
Optuženi:

M. P., JMB xxxxxxxxxxxxxx, od oca G. i majke D., rođene K., rođen xx. xx. 19xx. godine u P., sa prebivalištem u mjestu rođenja, državljanin Crne Gore, pismen, završio srednju školu, nezaposlen, neoženjen, bez djece, lošeg imovnog stanja, neosuđivan, u pritvoru od 17. 09. 2017. godine, u 04:55 časova.

Kriv je

Što je:

Tokom avgusta i septembra 2017. godine, u Podgorici, svjestan svoga djela čije je izvršenje htio i znajući da je isto zabranjeno, obijanjem tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što je:

1. Dana 29. 08. 2017. godine, oko 03:00 časova, u Ulici Slobode br. xx, fizičkom snagom otvorio klizna vrata od objekta "M." vlasništvo G. B., koja su bila zaključana, a zatim iz registar kase oduzeo 150,00 eura novca i jedan paket cigareta u kojem su se nalazili: 10 kutija cigareta marke "Sobranie Gold" vrijednosti 33,00 eura, 40 kutija cigareta marke "LM Loft Blue" vrijednosti 84,00 eura, 20 kutija cigareta marke "Bond" crveni vrijednosti 44,00 eura, 20 kutija cigareta marke "Marlboro Gold 100ꞌs" vrijednosti 64,00 eura, 30 kutija cigareta marke "Drina Denifine Soft" vrijednsoti 57,00 eura, 20 kutija cigareta marke "Bond" crveni meki vrijednosti 32,00 eura, 20 kutija cigareta marke "Slim Karelia" vrijednosti 46,00 eura, 20 kutija cigareta marke Slim Karelia Blue" vrijednosti 46,00 eura, 30 kutija cigareta marke "LM Loft Sea Blue" vrijednosti 63,00 eura, 10 kutija cigareta marke "LM Loft Blue Label" vrijednosti 23,00 eura, 10 kutija cigareta marke "LM Silver Label" vrijednosti 23,00 eura, 10 kutija cigareta marke "Bond Str com. bl" vrijednosti 21,00 eura, 10 kutija cigareta marke "Winston Blue" vrijednosti 23,00 eura, 10 kutija cigareta marke "Winston Silver" vrijednosti 23,00 eura i 20 kutija cigareta marke "Winston Tact BI" vrijednosti 42,00 eura, ukupne vrijednosti 624,00 eura, u kojem iznosu je sebi pribavio protivpravnu imovinsku korist,
2. Dana 17. 09. 2017. godine, oko 04:00 časova, u Ulici Vijenac Kosovskih junaka bb, rukom polomio staklo od apoteke "B.", vlasništvo privrednog društva "B." iz Beograda, ušao, izvršio premetačinu u namjeri da prisvoji sve vrednije stvari koje pronađe u iznosu preko 150,00 eura, pa je iz ormara oduzeo i prisvojio metalnu kasu vrijednosti 33,65 eura,
- čime je izvršio produženo krivično djelo teška krađa iz čl. 240 st. 1 tač. 1 u vezi čl. 49 Krivičnog zakonika Crne Gore.

Pa ga sud na osnovu čl. 4. st. 2, 13, 15, 32, 36, 42 st. 1, 49, 51 st. 1, 45 i 46 Krivičnog zakonika Crne Gore, te čl. 226, 229, 239 i 374 Zakonika o krivičnom postupku,
O S U Đ U J E
Na kaznu zatvora u trajanju od 8 (osam) mjeseci, u koju kaznu se uračunava vrijeme provedeno u pritvoru od 17. 09. 2017. godine, od 04:55 časova, pa nadalje.

Na osnovu člana 71 Krivičnog zakonika Crne Gore, prema optuženom se izriče:

MJERA BEZBIJEDNOSTI
OBAVEZNO LIJEČENJE NARKOMANA
koja će se izvršiti u Specijalnoj bolnici za psihijatriju Dobrota - Kotor, s tim što će se vrijeme provedeno na liječenju uračunati u kaznu zatvora. Navedena mjera će trajati dok postoji potreba za liječenjem i može trajati duže od navedne kazne zatvora, ali ne duže od tri godine.

Obavezuje se optuženi da oštećenom privrednom društvu "M." na ime imovinsko pravnog zahtjeva isplati iznos od 774,00 eura.

Oštećeno privredno društvo "B." se radi ostvarivanja imovinskopravnog zahtjeva upućuje na parnični postupak.

Obavezuje se optuženi da plati po osnovu troškova krivičnog postupka iznos od 200,50 eura, u roku od 15 dana po pravosnažnosti presude, pod prijetnjom prinudnog izvršenja, dok će sud o troškovima koji se odnose na nagradu braniocu postavljenom po službenoj dužnosti odlučiti posebnim rješenjem, shodno čl. 227 st. 2 Zakonika o krivičnom postupku.

O b r a z l o ž e nj e
Osnovno državno tužilaštvo u Podgorici je optužnicom Kt. br. 1078/17 od 14. 11. 2017. godine stavilo na teret okrivljenom M. P., izvršenje produženog krivičnog djela teška krađa iz čl. 240 st. 1 tač. 1 u vezi čl. 49 Krivičnog zakonika Crne Gore.

Nakon podnošenja optužnog predloga sudu, državna tužiteljka u ODT-u, optuženi i njegov branilac su zaključili sporazum o priznanju krivice dana 25. 01. 2018. godine.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici optuženog M. P. i da je optuženi u vrijeme i na način opisan u izreci ove presude učinio produženo krivično djelo teška krađa iz čl. 240 st. 1 tač. 1 u vezi čl. 49 Krivičnog zakonika Crne Gore.

Odlučujući o kazni iz sporazuma o priznanju krivice, zaključenog između stranaka i branioca, u koju kaznu je shodno čl. 51 Krivičnog zakonika Crne Gore, uračunato vrijeme provedeno u pritvoru, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a sankcija odgovara svrsi izricanja krivičnih sankcija, imajući pritom u vidu olakšavajuće okolnosti koje stoje na strani optuženog, a koje je cijenila državna tužiteljka prilikom pregovaranja o kazni, i to da je optuženi mlađe lice, ranije neosuđivano, kao i pobude iz kojih je krivično djelo izvršeno, odnosno njegova zavisnost od upotrebe narkotika, pa će se i po nalaženju ovog suda sa kaznom zatvora u trajanju od 8 (osam) mjeseci na optuženog u dovoljnoj mjeri uticati da ubuduće ne čini krivična djela, čime će biti ostvarena svrha kažnjavanja iz čl. 32 Krivičnog zakonika Crne Gore, u vezi sa opštom svrhom propisivanja i izricanja krivičnih sankcija u smislu čl. 4 st. 2 Krivičnog zakonika Crne Gore.

Sud je optuženom, saglasno zaključenom sporazumu, shodno čl. 71 Krivičnog zakonika Crne Gore, izrekao mjeru bezbjednosti obavezno liječenje narkomana, koja će se izvršiti u Specijalnoj bolnici za psihijatriju Dobrota - Kotor, s tim što mu se vrijeme provedeno u ovoj ustanovi uračunava u izrečenu kaznu zatvora. Navedena mjera će trajati dok postoji potreba za liječenjem, ali ne duže od tri godine.

Shodno čl. 239 Zakonika o krivičnom postupku, optuženi je obavezan da oštećenom privrednom društvu "M.", isplati iznos od 774,00 eura, dok je oštećeno privredno društvo "B.", radi ostvarivanja imovinskopravnog zahtjeva upućeno na parnični postupak.

Optuženi je, shodno čl. 227 Zakonika o krivičnom postupku, obavezan da plati troškove krivičnog postupka u ukupnom iznosu od 200,50 eura, od čega na ime troškova medicinskog vještačenja iznos od 170,50 € i na ime sudskog paušala iznos od 30,00 €, koji iznos je odmjeren shodno dužini trajanja postupka, složenosti predmeta i imovinskim prilikama optuženog.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 04. 02. 2018. godine

ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković
ZAPISNIČARKA SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Optuženom i branilac adv. V. M.,
- Oštećenoj,
- a/a.

Postupljeno dana __________________
Namještenik suda __________________