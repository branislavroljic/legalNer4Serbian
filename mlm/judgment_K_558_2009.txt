K.br. 558/09
U IME NARODA
OSNOVNI SUD U BARU, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog Ž. H., zbog krivičnog djela protivpravno zauzimanje zemljišta iz čl. 254 st. 1 Krivičnog zakonika, po optužnom predlogu Osnovnog državnog tužilaštva u Baru Kt.br. 478/09 od 10.12.2009. godine, nakon održanog glavnog javnog pretresa u prisustvu zastupnika optužbe pripravnika Osnovnog državnog tužilaštva V. S., okrivljenog i njegovog branioca I. F., advokata iz B., dana 22.06.2010. godine donio je i javno objavio.

P R E S U D U
Okrivljeni Ž. H., od oca A. i majke A., rođene U., rođen ... godine u B., sa prebivalištem u B., K. bb, penzioner, oženjen, otac dvoje djece, pismen, završio osnovnu školu, lošeg imovnog stanja, neosuđivan,
Na osnovu čl. 363. tč. 3 ZKP
OSLOBAĐA SE OD OPTUŽBE
Da je:

Neutvrđenog dana u periodu od polovine novembra 2008. godine do 14.09.2009 godine protivpravno zauzeo dio kat. parcele br. 3554 upisane u listu nepokretnosti br. 174 KO Kunje, po kulturi nekategorisani put u površini od 22,93m2 vlasništvo Opštine Opštine Bar i dio kat. parcele br. 3494 upisanu u listu nepokretnosti br. 2256 KO Kunje, po kulturi šuma IV klase u površini od 32,18m2, vlasništvo oštećene Opštine Bar i Republike Crne Gore i pripojio ih svojoj kat. parceli br. 3595/1 upisane u listu nepokretnosti br. 880 KO Kunje, na način, što je duž međe postavio kamenje i isto zemljište označio kao svoje, i to u pravcu jugoistok-sjeverozapad od tačke 20 u dužini od 16,94m, od tačke 13 u dužini 2,61m, od tačke 12 u dužini od 3,01m, od tačke 11 u dužini od l,96m, od tačke 22 u dužini od 21,44m, i na taj način zauzeo dio parcele 3554 vlasništvo oštećene Opštine Bar, dok je iz pravca sjeveroistok-jugozapad od tačke 4 u dužini 7,37m, od tačke 5 u dužini od 15,5 m, od tačke 20 u dužini od 15,15m, od tačke 19 u dužini od 8,84m, od tačke 19 u dužini 4,59m, od tačke 18 u dužini 3,34m, od tačke 17 u dužini od 2,49m, od tačke 16 u dužini od 2,21m, od tačke 15 u dužini 3,37m, od tačke 14 u dužini 5,6 Im, od tačke 21 u dužini 4,42m, od tačke 8 u dužini 1,32m, od tačke 7 u dužini 3,47m, od tačke 6 u dužini 2,37m, od tačke 1 u dužini l,89m, od tačke 2 u dužini od 2,54m, od tačke 3 u dužini 0,18m, od tačke 300 u dužini 1 l,56m, i na taj način zauzeo dio parcele 3494 vlasništvo oštećene Opštine Bar i vlasništvo Republike Crne Gore u površini od 32,18m,
- čime bi učinio krivično djelo – protivpravno zauzimanje zemljišta iz čl. 254 st. 1 Krivičnog zakonika.

Jer nije dokazano da je učinio djelo za koje je optužen.

Oštećena Opština Bar se radi ostvarivanja imovinsko pravnog zahtjeva upućuje na parnični postupak.

Troškovi krivičnog postupka padaju na teret budžetskih sredstava suda.

O b r a z l o ž e n j e
Optužnim predlogom Osnovnog državnog tužilaštva u Baru Kt.br. 478/09 od 10.12.2009. godine, stavljeno je na teret okrivljenom izvršenje krivičnog djela bliže opisanog u dispozitivu.

Okrivljeni je u svojoj odbrani izjavio da je tačno da je sa svoje parcele iskopao zemljište, pri čemu uopšte nije zalazio u zemljište koje je vlasništvo Opštine Bar. Predmetna parcela 3554 je bila kozja staza, ali na tom mjestu se ne može napraviti kolski put. Dakle, u koliko bude vještak utvrdio da je iskopao zemljište Opštine Bar on će ga odmah vratiti u prvobitno stanje, jer njemu uopšte nije bilo potrebno da kopa zemljište koje je vlasništvo opštine Bar. To zemljište je kopao njegov šura C. M. i on je siguran da on nije zašao u opštinsko zemljište. On je izvodio određene radove na svom zemljištu, kopao je, ali nije tačno da sam ja zašao u bilo čije tuđe imanje ili da je obavljao radove na zemljištu Opštine. Njegovo zemljište nalazi se u naselju Bušat, tačnije u naselju Gornja Lera. Cijelo imanje je okruženo putevima i to sa jedne strane magistralnim putem Bar - Ulcinj, a sa druge strane lokalnim putem. On je svom šuraku C. M. dozvolio da na tom zemljištu napravi deponiju pijeska i on je na vršio iskopavanje zemljišta tako što je uzimao čistu zemlju, a na mjesto te iskopane zemlje stavljao je šut. On je potpuno siguran da ni on nije zašao u opštinsko zemljišta. on je to zemljište do prije nekih 20 godina koristio za poljoprivredne radove, ali od tada ga više ne koristi.

U dokaznom postupku saslušan je ovlašćeni predstavnik Opštine Bar K. Dž., svjedok P. K. D., pročitani su : nalaz i mišljenje vještaka geometra D. Đ. od 29.11.2009. godine, nalaz i mišljenje vještaka geometra D. Đ. dostavljen sudu dana 24.05.2010. godine, zapisnik Komunalne policije o izvršenom komunalnom nadzoru br. 032-08-364/1-15 od 14.11.2008. godine, izvod iz kaznene evidencije na ime Ž. H. PJ Bar br. 24-03/3-245/09 -10181/2 od 31.12.2009. godine, dopunski nalaz i mišljenje vještaka geometra D. Đ. dostavljen sudu 30.05.2010. godine, izvršen je uvid šest fotografija lica mjesta.

Ovlašćeni predstavnik Opštine Bar K. DŽ. je u prethodnom postupku izjavio da se pridružuje krivičnom gonjenju i postavlja imovinsko pravni zahtjev da se Ž. H. nalaže da zauzeto zemljište oslobodi od lica i stvari i kao takvo preda Opštini Bar na raspolaganje. Takav stav se zasniva na nalazu i mišljenju vještaka geometra koji je u svom nalazu decidno naveo da je Ž. H. zauzeo zemljište Opštine Bar u mjerama i granicama kako je prikazano u skici.

Svjedok P. K. D. je izjavila da je Ž. H. u mjestu Kunje započeo sa iskopom zemljišta na opštinskom putu koji se nalazi na kat. parceli 3554 početkom avgusta ove godine. Ona sudu dostavlja fotografije iz kojih se može vidjeti da je Ž. H. iskopao zemljište koje zemljište isti prodaje kao humus i kamen. Njena kuća se nalazi na udaljenosti od ovog puta od 200 metara i to je jedini pristupni put ka kući. Od početka avgusta do danas Ž. H. nikada nije prekinuo sa iskopom zemljišta i on pronalazi kupce i svaki par dana vrši iskop zemljišta, radi prodaje istog. Ž. H. posjeduje imovinu u površini 1.600 kvadrata i on vrši iskop samo u površini 5 do 6 metara u svojoj imovini, dok većinu iskopa vrši na opštinskom zemljištu. Ona sudu dostavlja skicu iz koje se vidi da osim puta opština Bar posjeduje još jednu parcelu 3494, koju parcelu je takođe Ž. H. devastirao i iskopao. Ona je od Opštine tražila da od svog troška asfaltira taj put, ali do sada joj nadležni organi Opštine nijesu izašli u susret. Svjedok je na glavnom pretresu izjavila da nije sporno da je Ž. H. vlasnik dvije parcele koje se nalaze u ovoj oblasti i to 3495/2 i 3495/1. Parcela 3495/1 se graniči sa lokalnim putem i to je jedini put koji ona može da koristi da bi došla do svoje kuće. Međutim, zahvaljujući aktivnostima koje je preduzeo Ž. taj put je iskopan, na jednom mjestu je njegova širina 20 do 30 cm, a zbog velike količine zemljišta i kamena ona više ne može da dođe na taj put i da prođe do svog imanja. Parcela na kojoj su izvedeni ti radovi i izvršeno zauzimanje opštinskog zemljišta nosi oznaku 3494. Ona je prinuđena da od rođaka Ž. H.a sada kupi parcelu koja nosi oznaku 3552 i 3353 koje se graniče sa lokalnim putem, a između ove dvije parcele i parcele Ž. H.a oznake 3495/1 nalazi se sporni put. Dakle, ona nema nikakva potraživanja prema Ž. H.u samo traži da oslobodi opštinski put koji se prostire od magistralnog puta Bar Ulcinj prema njenoj kući, ali i imanjima koja se nalaze u okolini njene kuće, jer niko neće moći da ima pristup svom imanju zbog nedostatka puta. Ona je na sudu dala precizne podatke koji se temelje na nalazu i mišljenju vještaka D. Đ.a koji je izašao na lice mjesta Tri geometra su prije D. Đ.a izlazili na lice mjesta i da su konstatovali slično stanje, međutim, sa svim tim vještacima geometrima Ž. je dolazio u sukob navodeći da priznaje samo geometra J. L. Na jednom dijelu u blizini stubova električne rasvjete nalazi se velika količina kamenja i upravo zbog prisustva te prepreke ne može da se dođe do puta koji se nalazi u blizini tih stubova. Svojevremeno je podnijela zahtjev Opštini da izvrši asfaltiranje predmetnog puta o svom trošku, međutim, o zahtjevu još uvek nije odlučeno. Ona nije vidjela konkretno okrivljenog da je vršio iskopanje, već je vidjela građevinske mašine koje se nalaze i sada parkirane na njegovom imovini, a sigurno je da nije niko sa strane dolazio da vrši iskopavanje na njegovoj imovini. Na predmetnom zemljištu nalazi i jedna kućica, u njoj uvek neko nalazi, a na udaljenosti od nekoliko metara od magistralnog puta na imanju Ž. H. nalazi se deponija pijeska.

Iz nalaza i mišljenja vještaka geometra D. Đ. od 29.11.2009. godine utvrđeno je da je kat parcela 3554 iz lista nepokretnosti 174 po kulturi nekategorisani put u površini 188m2 upisano na Opštinu Bar - korišćenje 1/1. Kat parcela 3494 iz lista nepokretnosti 2256 po kulturi suma 4 kl. u površini 119m2 upisano na Opštinu Bar korišćenje 1/l, svojina Republika Crna Gora. Kat parcela 3595/1 iz lista nepokretnosti 880 po kulturi njiva 5 kl. u površini 1660 m2 upisano na Ž. H. (Adem) svojina 1/1. Vještak je na licu mjesta nakon uzimanja polaznih tačaka koje preciziraju graničnu liniju između parcela u vlasništvu Opštine Bar i Republike Crne Gore dao pravac razdvajanja parcela. Kat parcela 3554 iz lista nepokretnosti 174 KO. Kunje po kulturi nekategorisani put u površini 188m2 upisano na Opštinu Bar korišćenje 1/1 Kat parcela 3494 iz lista nepokretnosti 2256 po kulturi suma 4kl. u površini 119m2 upisano na Opštinu Bar korišćenje 1/1 svojina Republika Crna Gora i parcele koja je privatno vlasništvo Kat parcela 3595/1 iz lista nepokretnosti 880 po kulturi njiva 5 kl. u površini 1660 m2 upisano na Ž. H.a (Adem) svojina 1/1, koji preciziraju tačke, koordinate i pravca između istih. Vještak je u skici naveo da površina zauzeća iznosi kod kat parcele 3554 u jednom dijelu 22,93 m2, a u drugom dijelu 11,56 m2, a kod kat parcele 3494 31,18 m2.

Iz nalaza i mišljenja vještaka geometra D. Đ. dostavljen sudu dana 24.05.2010. godine utvrđeno je da je nakon izlaska suda na lice mjesta pristupilo se iskolčavanju k.p. 3554 (puta) iz lista nepokretnosti 174 u vlasništvu opštine Bar. Iskolčavanje je izvršeno u prisustvu suda, a vještak je sudu dostavio skicu sa preklopljenim katastarskim stanjem i digitalnim ortofotom. U prilogu se nalazi snimak aerofotogrametrijskog snimanja iz koga se utvrđuje da se predmetno zemljište nalazi sa donje strane magistralnog puta Bar Ulcinj i na snimku je označeno kao vlasništvo Ž. A. M. i nosi oznaku 3494, sa natpisom Gornja Lera, između navedene parcele i parcele koja je na snimku označena kao parcela vlasništvo Ž. H. S. broj 3552, nalazi se predmetni put sa oznakom 3554, a između kat parcele 3494, predmetnog puta i magistralnog puta nalazi se parcela trouglastog oblika koja je označena kao parcela takođe oznake 3494.

Iz zapisnika Komunalne policije o izvršenom komunalnom nadzoru br. 032-08-364/1-15 od 14.11.2008. godine utvrđeno je da je pregledom stanja nekategorisanog puta kat parc. 3554KO Kunje, dužine 59,70, a širine cca 3 m, utvrđeno je da je put čitavom dužinom i širinom obrastao rastinjem, po kolovozu puta koji je neprohodan nalazi se kamenje i isti je neprohodan za saobraćaj, vozilima. Isti je neophodno sanirati da bi se omogućilo normalno prolaženje istim i omogućio kolski prolaz.

Iz izvoda iz kaznene evidencije na ime Ž. H. PJ Bar br. 24-03/3-245/09 -10181/2 od 31.12.2009. godine utvrđeno je da okrivljeni nije osuđivan.

Iz dopunskog nalaza i mišljenja vještaka geometra D. Đ. od 30.05.2010. godine utvrđeno je da je u saglasnosti sa pokazanim tačkama na licu mjesta u prisustvu suda i konstatacijom da na terenu postoji stara međa čiji pravac nije saglasan sa koordinatama preuzetim iz Uprave za nekretnine Područne jedinica Bar. Na pitanje suda da li okrivljeni smatra staru među za granicu svoje parcele isti je odgovorio negativno. Isto tako je postavljeno pitanje da li je okrivljeni izvršio izgradnju i postavljanje suvomeđe što je isti negirao i odgovorio negativno, iz čega proizilazi da je zauzeće opštinske parcele br. 3554 KO Kunje u površini od 188 m2 i obliku saglasno opisu i parcele br. 3494 u vlasništvu RCG u površini 119 m2 i obliku nastalo kao proizvod greške u Upravi za nekretnine područne jedinice Bar, te da okrivljeni nije zauzeo imovinu SO Bar i Vlade RCG.

Na šest fotografija predstavljeno je lice mjesta, ali ni na jednoj fotografiji nije predstavljen predmetni put.

Vještak geometar D. Đ. je prilikom prvog saslušanja prije izlaska suda na lice mjesta izjavio da je postupajući po naredbi suda izašao na lice mjesta. Na mjestu koje je predmet krivične prijave nalazi se jedna stara međa koja ne predstavlja i granicu koja je evidentirana u upravi za nekretnine. Prilikom ovakvih situacija potrebno je da vještak utvrdi stanje koje bi trebalo da bude prema podacima iz Uprave za nekretnine i faktičko stanje. Postupajući na taj način on je izvukao dvije linije i to prvu liniju prema stanju koje bi trebalo da bude prema podacima Uprave za nekretnine, koja se prostire tačkama 22 do 20, 19, 18 ,17, 16, 15, 14 i 21 i druga linija prema faktičkom stanju koja predstavlja mnogougao i prostire se tačkama 11,12,13,20, 5, 4, 3, 2,1,6, 7, 8, do početne tačke 21. Utvrdio je da postoji razlika od 22,93 m2 i 11,56 m2 na parceli 3554 vlasništvo SO Bar u kojim dimenzijama je i zauzeto to zemljište i da postoji razlika u površini 32,18 m na parceli 3494 vlasništvo SO Bar i da je u toj površini zauzeta navedena parcela. Na licu mjesta nije primijetio da se izvode bilo kakvi radovi, a zauzeće koje je naveo prethodno odnosi se na nabacano šiblje. To šiblje je nabacano na staru među koja ne predstavlja granicu između katastarskog i faktičkog stanja i ta međa se nalazi na parceli vlasništvo SO Bar. Po njegovom mišljenju u konkretnom slučaju postoji katastarska greška u smislu pogrešnog obilježavanja i fotosignaliziranja, kasnije i dešifrovanja detalja jer je 1967. godine počelo aerofotogrametrijsko snimanje na tom području, a katastar je stupio na snagu 1973. godine, ali 90 % slučajeva ne postoje međne belege kako je to propisano pravilnikom o državnom premjeru i prema stanju na licu mjesta predmetna međa nije pomjerana zadnjih 20 do 30 godina. Izlaskom na lice mjesta moguće je utvrditi tačne granice opštinske imovine i imovine vlasništvo Ž. H.a, a na licu mjesta se može utvrditi da li je i u kojoj mjeri je izvršeno protivpravno zauzimanje zemljišta.

Vještak geometar D. Đ. je prilikom drugog saslušanja nakon izlaska suda na lice mjesta izjavio da je prvi put povodom spornog događaja izlazio na licu mjesta u sastavu Komunalne inspekcije jer je postojala prijava da je došlo do zauzeća nekategorisanog puta u vlasništvu Opštine i da je time onemogućeno korišćenje tog puta za mještane. Izlaskom na lice mjesta utvrdio je da tu postoji jedna stara međa i obrasla šipražjem odnosno nekom vrstom prirodne žive ograde i da ista ne odgovara granicama koje su navedene u Upravi za nekretnine, odnosno da postoji zauzeće parcela 3554 i 3494. Komunalna policija je izašla na lice mjesta, od strane stranke Ž. H.a su dobili informaciju da su za utvrđivanje granica angažovali privatno preduzeće J. L. „Geoid“, da je J. L. utvrdio granice zemljišta vlasništvo Ž.a, a osim toga, prilikom izlaska na lice mjesta u prisustvu suda stranke su prikazale tačke i granice koje smatraju svojim vlasništvom. Izlaskom na lice mjesta i upoređivanjem podataka sa podacima iz Uprave za nekretnine utvrdio je da je do ove greške, odnosno razlikovanja došlo nakon aerofotogeometrijskog snimanja. Naime vlasnik svakog zemljišta imao je obavezu da izvrši označavanje svog zemljišta. Postojalo je šest vrsta oznaka zemljišta, a na ivicama zemljišta odnosno parcela trebalo je staviti vidljive biljege bijele boje površine 40 x 40 cm, a sve je to izvršeno 1987. godine, a stupilo na snagu 1996. godine. Nalaz i mišljenje koje je dao nakon izlaska na lice mjesta imajući u vidu činjenicu da je međa koja predstavlja granicu ostala ista i da ista nije mijenjana. Nakon pokazanih granica ispostavljenih od strane „Geoida“ međuprostor između suvomeđe i tih tačaka na kat.parceli 3554 i 3494 ostaje u vlasništvu SO Bar i RCG. Nakon izlaska na lice mjesta proizilazi da suvomeđa za koju se ranije smatralo da je granica više se ne može smatrati granicom predmetnih parcela, već granicu predstavljaju granične tačke, koje se nalaze u parceli vlasništvo Ž.a, a koje se nalaze između suvomeđe i parcele Ž.a na pojedinim mjestima dubine i do 2 m i da su na taj način tačke koje su verifikovane u Upravi za nekretnine (kordinate) međne tačke između parcele Ž. H.a, i parcele SO Bar i RCG.

Optužnim predlogom je predloženo da se u dokaznom postupku pročitaju listovi nepokretnosti br. 174 KO Kunje i br.2256 KO Kunje. S obzirom da je vještak geometar prilikom izrade nalaza i mišljenja imao u vidu navedene listove nepokretnosti, donijeto je rješenje da se neće izvršiti uvid u navedene listove nepokretnosti.

Sud je odbio predlog zastupnika optužbe da se s obzirom na dva nalaza i mišljenja koja su u suprotnosti angažuje drugi vještak. Kako je vještak nalaz i mišljenje dao nakon izlaska suda na lice mjesta i kako je dao odgovore na postavljena pitanja, donijeto je rješenje da se odbije predlog zastupnika optužbe, koji nije imao primjedbi na nalaz i mišljenje vještaka nakon izlaska na lice mjesta.

Ocjenom izvedenih dokaza nije dokazano da je okrivljeni učinio krivično djelo koje mu je stavljeno na teret. Okrivljeni u svojoj odbrani ne priznaje da je učinio krivično djelo. Okrivljenom je stavljeno na teret da je zauzeo dio kat. parcele br. 3554 upisane u listu nepokretnosti br. 174 KO Kunje, po kulturi nekategorisani put u površini od 22,93m2 vlasništvo Opštine Bar i dio kat. parcele br. 3494 upisane u listu nepokretnosti br. 2256 KO Kunje, po kulturi šuma IV klase u površini od 32,18m2, koje je pripojio svojoj kat. parceli br. 3595/1 upisane u listu nepokretnosti br. 880 KO Kunje, na način, što je duž međe postavio kamenje i isto zemljište označio kao svoje.

U postupku je utvrđeno da se sporno zemljište nalazi sa donje strane magistralnog puta Bar Ulcinj. Zemljište vlasništvo okrivljenog na licu mjesta nosi oznaku 3595/1. navedeno zemljište se graniči sa nekategorisanim lokalnim putem koji nosi oznaku 3554, vlasništvo Opštine Bar, i zemljištem koje nosi oznaku 3494, vlasništvo Republike Crne Gore. Vještak geometar D. Đ. je u prethodnom postupku izradio nalaz i mišljenje, u kome je naveo da je izvršeno zauzimanje parcela 3554 i 3494 u granicama i površini koje je vještak predstavio. Vještak je saslušan i na glavnom pretresu kojom prilikom je izjavio da je on prilikom izrade nalaza i mišljenja predstavio dvije linije i to prvu prema podacima Uprave za nekretnine i drugu prema faktičkom stanju, kojom prilikom je utvrdio da postoji odstupanje za koje je naveo da predstavlja zauzeće parcela u vlasništvu Opštine Bar i Republike Crne Gore. Zauzeće koje je vještak predstavio odnosi se na šiblje nabacano na staru među koja ne predstavlja granicu između katastarskog i faktičkog stanja i ta međa se nalazi na parceli vlasništvo Opštine Bar. Vještak je tom prilikom izjavio i da smatra da u konkretnom slučaju postoji katastarska greška u smislu pogrešnog obilježavanja i fotosignaliziranja. Nakon izlaska suda na lice mjesta vještak je sudu dostavio dopunski nalazi mišljenje u kome je u bitnom naveo da je zauzeće opštinske parcele br. 3554 KO Kunje u površini od 188 m2 i parcele br. 3494 u vlasništvu Republike Crne Gore u površini 119 m2 i obliku nastalo kao proizvod greške u Upravi za nekretnine područne jedinice Bar, te da okrivljeni nije zauzeo navedene parcele, a pojašnjavajući nalaz i mišljenje na glavnom pretresu vještak je naveo da je do razlikovanja podataka na licu mjesta i podataka iz Uprave za nekretnine došlo nakon aerofotogeometrijskog snimanja, da na licu mjesta postoji međa koja nije mijenjana, da se navedena međa koja je ranije smatrana granicom više ne može smatrati granicom parcela, već granicu predstavljaju granične tačke, koje se nalaze u parceli vlasništvo Ž.a, a koje se nalaze između suvomeđe i parcele Ž.a. Sud je nalaz i mišljenje vještaka nakon izlaska suda na lice mjesta i pojašnjenje nalaza prihvatio kao jasne i stručne, iz kojih proizilazi da okrivljeni nije izvršio zauzimanje parcela koje su označene u dispozitivu u obimu i površini koja je predstavljen.

U optužnom predlogu je navedeno da je okrivljeni krivično djelo učinio u periodu od prve polovine novembra 2008. godine, do 14.09.2009. godine. na način što je postavio kamenje i zemljište označio kao svoje. Izlaskom suda na lice mjesta utvrđeno je da se postavljanje kamenja koje je opisano u optužnom predlogu predstavlja kamenu među, koja po mišljenju vještaka geometra nije pomjerana zadnjih 20 do 30 godina.

Krivični postupak iniciran je krivičnom prijavom P. K. D. koja je saslušana u svojstvu svjedoka i P. K. Sud je iskaz P. K. D. cijenio kao neosnovan.

Svjedok je navela da je okrivljeni počeo sa iskopom zemljišta na opštinskom putu. U postupku je utvrđeno da je iskopavanje na licu mjesta vršeno na parceli okrivljenog, da se granica iskopanog zemljišta nalazi prije kamene međe, koja se na fotografijama nalazi iza betonskih stubova, a iz nalaza i mišljenja vještaka geometra nakon izlaska suda na lice mjesta utvrđeno je da je zemljište na kome je vršeno iskopavanje vlasništvo okrivljenog.

Svjedok je navela da je predmetni put iskopan, na jednom mjestu je njegova širina 20 do 30 cm, a zbog velike količine zemljišta i kamena ona više ne može da dođe na taj put i da prođe do svog imanja. Iz zapisnika Komunalne policije od 14.11.2008. godine utvrđeno je da je pregledom utvrđeno da je put dužine 59,70, a širine cca 3 m, da je put čitavom dužinom i širinom obrastao rastinjem, po kolovozu puta koji je neprohodan nalazi se kamenje i isti je neprohodan za saobraćaj vozilima. Dakle, iz navedenog zapisnika se utvrđuje da put ima mnogo veću širinu od navoda svjedoka, da put nije bio iskopan, da na njemu nije bilo zemljišta, a kako je put čitavom dužinom i širinom obrastao rastinjem, očigledno je da na tom putu nisu preduzimane nikakve aktivnosti.

Svjedok je navela da na jednom dijelu u blizini stubova električne rasvjete nalazi se velika količina kamenja i upravo zbog prisustva te prepreke ne može da se dođe do puta koji se nalazi u blizini tih stubova. U postupku je utvrđeno da se između mjesta koje je predstavljeno na fotografijama, na kojima se vidi granica do koje je vršeno iskopavanje zemljišta i na jednom mjestu na zadnjoj fotografiji izvršeno zasipanje kamenjem, i predmetnog puta nalazi kamena međa, tako da se preko te međe nije ni moglo doći do puta, a do međe se moglo doći samo prolaskom kroz parcelu vlasništvo okrivljenog.

Kako nije dokazano da je okrivljeni učinio krivično djelo u vrijeme i na način predstavljen u dispozitivu sud je okrivljenog oslobodio od optužbe na osnovu čl. 363. tč. 3 ZKP.

Na osnovu čl. 212 st. 3 ZKP oštećena Opština Bar je radi ostvarivanja imovinsko pravnog zahtjeva upućena na parnični postupak, jer je sud donio presudu kojom je okrivljeni oslobođen od optužbe
Na osnovu izloženog odlučeno je kao u izreci presude
OSNOVNI SUD U BARU

Dana 22.06.2010. godine
ZAPISNIČAR, S U D I J A
M. M. G. Š.

PRAVNA POUKA:Protiv ove presude može se
izjaviti žalba Višem sudu u Podgorici u roku od
8 dana od dana prijema pismenog otpravka.

Žalba se predaje ovom sudu u dva primjerka.

DNA:- 1 x ODT
- 1 x okrivljenom
- 1 x braniocu F. I.

- 1 x Opštini Bar
- u spise.