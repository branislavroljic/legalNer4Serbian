K.br.92/15
U IME CRNE GORE
OSNOVNI SUD U K. kao prvostepeni krivični po sudiji MIrjani Čepić, uz učešće zapisničara Bošković Slavke u krivičnom predmetu protiv okrivljenog D. Đ. iz K.,zbog krivičnog djela ugrožavanje javnog saobraćaja iz čl.339 stav 3 u vezi stava 1 Krivičnog zakonika CG , postupajući po optužnom aktu ODT iz Kolašina Kt.br.l08/l5 od l6.l0.20l5.godine nakon održanog glavnog javnog pretresa u prisustvu okrivljenog, oštećenog kao i zastupnika optužnog akta donio je i javno objavio dana 3.l2.20l5.godne

P R E S U D U
OKRIVLJENI:

D. Đ., JMBG... od oca D. i majke B. rođene B., rođen 2l.09.l990.godine u M., nastanjen u K. Ul.G. A. , Crnogorac ,državljanini CG, po zanimanju radnik , neoženjen, pismeni završio SSS ,srednjeg imovnog stanja do sada osuđivan, izdržao izrečene kaznu, protiv njega se ne vodi postupak za drugo krivično djelo, govori crnogorskim jezikom
KRIV JE
Zato što je:

Dana 0l.09.20l5.godine oko l4h i 50minuta na regionalnom putu M. -L. Ri.,u mjestu J., Opština K. nepridržavajući se saobraćajnih propisa ugrozio saobraća,j tako da je doveo u opasnost život i tijelo ljudi na način što je upravljao PMV marke "S." bez reg.oznaka protivno odredbi čl.29 ZOOBS-a na putevima i to tako što nije održavao bezbjedan smjer kretanja što bliže desnoj ivici kolovoza, i na tolikoj udaljenosti od nje, da obzirom na uslove saobraćaja, stanje i karakteristike pute ne ugrožava druge učesnike u saobraćaju, već je prilikom savlađivanja kritičnog poteza puta, koji je izveden u obliku oštre lijeve krivine u fazi mimolilaženja sa PMV "..." reg.br.... vlasništvo A. Ž. kojim je upravljao A. I.vozilom zahvatio prostor lijeve kolovozne trake usled čega je došlo do kontakta bočne lijeve regije PMV "S." i čeone lijeve regije PMV ".." kojom prilikom je A.I. zadobio lake tjelesne povrede manifestovane u vidu nagnječine kože i mekog podkožnog tkiva lijeve strane grudnogkoša i lijevog ramena, ogrebotine kože, podlaktice desne ruke,
- Čime je izvršio krivično djelo ugrožavanje javnog saobraćaja iz čl. 339 stav 3 u vezi stava 1 Krivičnog zakonika
Pa ga sud primjenom citirane zakonske odredbe i čl.2,3,4,32,39 stav 2 tačka 2 u vezi stava 1 Krivičnog zakonika CG i čl.229 i 374 ZKP-a , osuđuje na plaćanje
NOVČANE KAZNE
U iznosu od 400,00€ /četiristo/,koju će okrivljeni platiti u tri jednake mjesečne rate , ukoliko okrivljeni ne plati novčanu kaznu, sud će istu zamijeniti kaznom zatvorom tako što će za svakih započetih 25,00€ novčane kazne odrediti jedan dan kazne zatvora, ako osuđeni plati samo dio novčane kazne sud će ostatatak kazne srazmjerno zamijetni kaznom zatvora.

Obavezuje se orkivljeni da na ime troškova krivičnog postupka uplati iznos od 165,00€ prednje u roku od l5 dana od dana pravosnažnosti presude uplatom na račun budžeta RCG.

O b r az l o ž e nje
ODT iz Kolašina svojim optužnim aktom Kt.br.l08/l5 od l6.l0.20l5.godine stavio je na teret okrivljlenom D. Đ. da je počinio krivično djelo ugrožavanje javnog saobraćaja iz čl.339 stav 3 u vezi stava 1 Krivičnog zakonika na način, mjesto i vrijeme činjenično i pravno opisano izrekom presude.Pri podnijetom optužnom aktu zastupnik optužnog aka Savjetnik u ODT Rakočević Stanko ,a po ovlašćenju rukovodioca ODT Vojislava Grujića, ostao je do okončanja glavnog pretresa predlažući u završnoj riječi da sud okrivljenog oglasi krivim i osudi po zakonu.

Okrivljeni je na glavnom pretresu priznao izvršenje krivičnog djela,nesporeći činjenicu da je dana l.09.20l5.godine upravljajući PMV marke "S." bez reg.oznaka,prilikom savlađivanja kritičnog poteza puta koji je izveden u obliku oštre lijeve krivine, u fazi mimoilaženja sa PMV marke "G." kojim je upravljao A.I., zahvatio prostor lijeve kolovozne trake usled čega je došlo do kontakta ova dva vozila.U završnoj riječi okrivljeni je ostao pri datom priznanju te tražio da sud kao olakšavajuću okolnost cijeni činjenicu da se oštećeni nije pridružio krivičnom gonjenju.

Obzirom na činjenicu da je okrivljeni u cjelosti priznao izvršenje krivičnog djela, sud je uz saglasnost zastupnika optužnog akta shodno čl.340 ZKP-a donio rješenje da se u dokaznom postupku ne izvode dokazi predloženi optužnim predlogom,izuzev onih od kojih zavisi vrsta i težina krivične sankcije, pa je u dokaznom postupku izvršio uvid izvod iz KE za okrivljenog izdat od strane Ministarstva pravde br.l40/20l5, te na okolnosti pridruživanja krivičnom gonjenju saslušao oštećenog A. I.

Iz iskaza oštećenog A. I. proizilazi da se isti nije pridružio krivičnom gonjenju protiv okrivljenog,niti je postavio imovinskopravni zahtjev
Iz izvoda iz KE utvrđuje se da je okrivljeni do sada osuđivan presudom Viešg suda uBijelom Polju K.br.5/20l4 l4.04.20l4.godine za krivično djelo iz čl.300 stav 1 Krivičnog zakonika CG ,neovlašćenja proiozivodnja stavljanje u promet opojnih droga, koju kaznu je okrivljeni izdržao.

Cijeneći priznanje okrivljenog koje je saglasno navodima optužnog akta sud nalazi da je tokom postupka na nesumnjiv način utvrđeno da su se u radnjama okrivljenog stekli svi elementi bića krivičnog djela ugrožavanje javnog saobraćaja iz čl.339 stav 3 u vezi stava 1, naime nesporno je da je okrivljeni: dana 0l.09.20l5.godine oko l4h i 50 minuta na regionalnom putu M. L.R. u mjestu Ja. Opština K. ne pridržavajući se saobraćajnih propisa tako ugrozio saobraćaj tako da je doveo u opasnost život i tijelo ljudi na način što je upravljao PMV marke "S." bez reg.oznaka protivno odredbi čl.29 ZOOPS-a na putevima i to tako što nije održavao bezbjedan smjer kretanja što bliže desnoj ivici kolovoza, i na tolikoj udaljenosti od nje, a obzirom na uslove saobraćaja, stanje i karakteristike pute ne ugrožava druge učesnike u saobraćaju već je prilikom savlađivanja kritičnog poteza puta, koji je izveden u obliku oštre lijieve krivine u fazi mimolilaženja sa PMV "..." reg.br.KL ... vlasništvo A. Ž. kojim je upravljao A. I. vozilom zahvatio prostor lijeve kolovozne trake usled čega je došlo do kontakta bočne lijeve regije PMV "S." i čeone lijeve regije PMV "G" kojom prilikom je A. I. zadobio lake tjelesne povrede manifestovane u vidu nagnječine kože i mekog podkožnog tkiva lijeve strane grudnogkoša i lijevog ramena, ogrebotine kože, podlaktice desne ruke, što nesumnjivo proizilazi iz priznanja okrivljenog, koje priznanje je sud prihvatio kao istinito i objektivno.Cijeneći psihički odnos učinioca prema djelu nesporno je da je ovo krivično djelo okrivljenii učinio iz nehata.

Opredjeljujući se za krivičnu sankciju sud je cijenio sve okolnosti od značaja za individualizaciju iste a tiču se ličnosti okrivljenog i djela stavljenog mu na teret, pa je od olakšavajućih okolnosti na strani okrivljenog našao da je riječ o mladoj osobi, da je isti priznao izivršenje krivičnog djela, a da se oštećeni nije pridružio krivičnom gonjenju. Imajući u vidu činjenicu da je za ovo krivično djelo predviđena novčana kazna ili kazna zatvora do 6/šest/ mejseci sud nalazi da je novčana kazna od 400,00€ primjerena težini zvršenog krivičnog djela i nastaloj posledici, te da će se istom postići svrha kažnjavanja predviđena čl.32 Krivičnog zakonika CG.

Kako je okrivljeni oglašen krivim sud ga je obavezao na plaćanje troškove postupka u izinosu od l65,00€ a koji se odnose na: zaa naknadu za dati nalaz i mišljenje vještaku saob.struke Š. M., iznos od l04,50€, za dati nalaz i mišljenje vještaku med.struke Dr. B. B. iznos od 60,50€ sve prednje shodno čl.229 u vezi čl.226 ZKP-a.

Sa svega naprijed iznijetog odlučeno je shodno čl.374 ZKP-a.

OSNOVNI SUD U K.

dana 03.l2.20l5.godine
Zapisničar, Sudija,
Bošković Slavka s.r.Mirjana Čepić s.r.

PRAVNA POUKA: Protiv ove presude može se izjaviti žalba Višem sudu u B.Polju u roku od 8 dana od danaprijema pismenog otpravka presude. žalba se podnosi preko ovog suda.