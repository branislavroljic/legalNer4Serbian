U IME CRNE GORE
K.br. 99/20
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog G.R., koga po službenoj dužnosti brani U.R., advokatica iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 95/20 od 06.07.2020. godine, koju je na ročištu povodom odlučivanja o sporazumu o priznanju krivice zastupao Šoškić Miloš, državni tužilac u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 08.12.2020. godine, donio je
P R E S U D U
Optuženi:

G.R., JMB ..., od oca M. i majke Lj., rođene Ž., rođenog .... godine u C..., sa prebivalištem u B...- M... ulica broj ..., državljanin Crne Gore, neoženjne, bez djece, turistički tehičar, nezaposlen, završio srednju školu, lošeg imovnog stanja, neosuđivan, u pritvoru od 13.06.2020.godina od 20,05 časova do 14.06.2020. godine do 10,55 časova
KRIV JE
Zato što je:

Dana 13.06.2020.godine, u B..., u M... ulici broj ..., svjestan svoga djela čije je izvršenje htio, neovlašćeno adi dalje prodaje držao opojnu drogu marihuanu-supstancu koja je Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 41/18 od 26.06.2018. godine), proglašena za opojnu drogu, na način što je u svom stanu u dva ručno pravljena zamotuljka od plastične kese, ručno pravljenom zamotuljku od aluminijske folije, i u kuiji od cigareta držao marihuanu, ukupne neto mase 15,122 grama, koja mu je služilka za dalju prodaju, a koju su prilikom vršenja pretres pronašli ovlašćeni službenici policije
- čime je izvršio krivično djelo - neovlašćeno proizvodnja, držanje i stavljanje u promet opojne droge iz čl. 300. st.1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 36, 36a, 42, 45, 46. Krivičnog zakonika Crne Gore,
O S U Đ U J E
Na kaznu zatvora u trajanju od 6 (šest) mjeseci, koja kazna će se izdržati, tako što će optuženi istu izdržavati u prostorijama u kojima stanuje, pri čemu optuženi ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija, te da će sud ukoliko optuženi jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, odrediti da ostatak kazne izdrži u Upravi za izvršenje krivičnih sankcija.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice Višem državnom tužilaštvu u Podgorici uplati iznos od 50,00 eura na ime paušala, na račun Vrhovnog državnog tužilaštva broj 832-1187-31, kao i 50,00 eura na ime sudskog paušala Višem sudu u Podgorici, na broj žiro računa 832-7113-04, te na ime branioca po službenoj dužnosti iznos od 423,50 eura, a sve u roku od 15 dana od dana pravosnažnosti presude donijete na osnovu sporazuma o priznanju krivice, a u skladu sa zaključenim sporazumom o priznanju krivice.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se i z r i č e
MJERA BEZBJEDNOSTI
ODUZIMANJA PREDMETA
ODUZIMA SE opojna droga marihuana neto mase 15,122 grama, a koja droga se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

O b r a z l o ž e nj e
Optužnicom Višeg gržavnog tužilaštva u Podgorici Kt.br. 95/20 od 06.07.2020. godine, optuženom G.R., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 27.10.2020. godine, Više državno tužilaštvo u Podgorici, dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 08.12.2020. godine, sud je na saglasan predlog stranaka pročitao dokaze predložene optužnicom i to: iskaze svjedoka V.S. i T.A. date na zapisniku pred Višim državnim tužilaštvom u Podgorici, Kt.br. 95/20 od 14.06.2020.godine, zapisnik o pretresanju stana i drughi prostorija Uprave policije Centra bzbjednosti Budva, broj 02-215/20-5412 od 13.06.2020.godine, potvrdu o privremeno oduzetim predmetima Uprave policije Centra bezbjednosti Budva broj 02-215/20-5411 od 13.06.2020.godine, izvještaj o uzrokovanju tragova sa lica mjesta Uprave policije Centra bezbjednosti Budva broj 02-232/20-5453 od 13.06.2020.godine, izvještaj o hemijskom vještačenju Forenzičkog centra u Danilovgradu br. 1533/20 od 25.06.2020. godine i izvršio uvid u fotodokumentaciju koja je sastavni dio izvještaja, pročitao Zapisnik o pregovaranju Kt. (sp) br. 100/20 od 27.10.2020. godine, Zapisnika priznanju krivice optuženog Kt.(sp) br. 100/20 od 27.10.2020. godine i Sporazum o priznanju krivice optuženog Kt.(sp) br. 100/20 od 27.10.2020. godine i pročitao izvod iz kaznene evidencije Ministarstva pravde na ime optuženog, broj 05/2-041-8791/20 od 03.08.2020.godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici optuženog, te da je optuženi izvršio krivično djelo neovlašena proizvodnja, držanje i stavljanje u promet opojnih droga iz čl. 300. st.1. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora, u trajanju od 6 (šest) mjeseci, koju će optuženi izdržavati u prostorijama za stanovanje, shodno čl. 36a Krivičnog zakonika Crne Gore, srazmjerna stepenu krivice optuženog i težini počinjenog krivičnog djela, a posebno kada se ima u vidu izraženo iskreno kajanje i prihvatanje krivice za izvršeno krivično djelo, ranije život optuženog, odnosno neosuđivanost, a što je sud utvrdio iz izvoda iz KE za optuženog, po ocjeni suda jesu okolnosti koje u svojoj ukupnosti predstavljaju naročito olakšavajuće okolnosti, koje opravdavaju ublažavanje kazne optuženom ispod zakonom propisanog minimuma za predmetno krivično djelo, nalazeći da će se i tako ublaženom kaznom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta, pa je od optuženog oduzeta opojna droga marihuana neto mase 15,122 grama, a koja droga se ima uništiti po pravosnažnosti presude donijete na osnovu sporazuma o priznanju krivice.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao i na plaćanje troškova krivičnog postupka, koji troškovi se odnose na ime paušala Višem državnom tužilaštvu u Podgorici i sudskog paušala Višem sudu u Podgorici, od po 50,00 eura, te na ime nagrade i nužnih izdataka branioca po službenoj dužnosti iznos od 423,50 eura, koje je optuženi dužan platiti u roku od 15 dana od dana pravosnažnosti presude donijete na osnovu sporazuma o priznanju krivice, dok će o ostalim troškovima postupka iz sporazuma, sud odlučiti naknadno posebnim rješenjem po pribavljanju podataka o njiovoj visini.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 08.12.2020.godine
Zapisničar S u d i j a
Novčić Slobodanka,s.r Tabaš Predrag,s.r
PRAVNA POUKA
Protiv ove presude nije dozvoljena žalba.

Tačnost otpravka ovjerava namještenik suda
Novčić Slobodanka