K. br. 656/16
U IME CRNE GORE
OSNOVNI SUD U PODGORICI, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljenog K. M., zbog produženog krivičnog djela falsifikovanje isprave iz čl. 412 st. 1 u vezi čl. 49 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 23. 03. 2017. godine donio je

P R E S U D U
Okrivljeni:

K. M., JMB xxxxxxxxxxxx, od oca Ž. i majke D., rođene K., rođen xx. xx. 19xx. godine u Podgorici, sa prebivalištem u Danilovgradu Martinići bb Gradina, državljanin Crne Gore, pismen, završio osnovnu školu, oženjen, otac dvoje djece, nezaposlen, lošeg imovnog stanja, neosuđivan.

Kriv je

Što je:

U avgustu 2013. godine, u Podgorici, svjestan svog djela, čije izvršenje je htio znajući da je njegovo djelo zabranjeno, upotrebio kao prave neistinite isprave, tako što je dana 08. 08. 2013. godine priložio ovlašćenom bankarskom službeniku prilikom podnošenja zahtjeva za kredit Administrativnu zabranu za žiranta izdatu od DOO "V. O." poslovnog broja 07/08-13 od 05. 08. 2013. godine u kojoj su navedeni naistiniti podaci da je okrivljeni K. M. zaposlen u označenoj firmi na neodređeno vrijeme i da prima mjesečnu platu u iznosu od 600,00 eura, ovjerenu pečatom DOO "V. O." i Potvrdu o zaposlenju izdatu od DOO "V. O." poslovnog broja 07/08-13 od 05. 08. 2013. godine u koju su unijeti neistiniti podaci da je okrivljeni K. M. zaposlen u "V. O." DOO Podgorica na neodređeno vrijeme počev od 01. 06. 2012. godine, na radno mjesto građevinski radnik, sa mjesečnom zaradom u iznosu od 600,00 eura, koja se uplaćuje u CKB banci, a koje je prethodno sačinila izvjesna S. V., na osovu koje dokumentacije je okrivljenom K. M. odobren kredit kod CKB banke br. 736-97-62 od 09. 08. 2013. godine,
- čime je izvršio produženo krivičnog djela falsifikovanje isprave iz čl. 412 st. 1 u vezi čl. 49 Krivičnog zakonika Crne Gore.

Pa sud okrivljenog K. M. primjenom citiranih zakonskih propisa, te članova 2, 3, 4 st. 2, 5, 13 st. 1, 15, 41, 42 st. 1 i čl. 75 Krivičnog zakonika Crne Gore i čl. 226, 229 i 374 Zakonika o krivičnom postupku,
O S U Đ U J E
Na kaznu rad u javnom interesu, u trajanju od 280 (dvijestotineosamdeset) časova, a koja kazna će se izvršiti za vrijeme od 6 (šest) mjeseci, s tim što ne može biti duža od 60 (šezdeset) časova u toku 1 (jednog) mjeseca.

Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se za svakih započetih 60 (šezdeset) časova rada u javnom interesu, zamijeniti kaznom zatvora u trajanju 1 (jednog) mjeseca.

Obavezuje se okrivljeni da na ime troškova krivičnog postupka uplati iznos od 30,00 eura, u roku od 15 dana po pravnosnažnosti presude, pod prijetnjom prinudne naplate.

Na osnovu čl. 75 Krivičnog zakonika Crne Gore prema okrivljenom se izriče:

MJERA BEZBJEDNOSTI
Oduzimaju se od okrivljenog K. M. Administrativna zabrana za žiranta izdata od DOO "V. O." poslovnog broja 07/08-13 od 05. 08. 2013. godine i Potvrda o zaposlenju izdatu od DOO "V. O." poslovnog broja 07/08-13 od 05. 08. 2013. godine, kao predmeti upotrijebljeni u izvršenju krivičnog djela.

O b r a z l o ž e nj e
Osnovno državno tužilaštvo u Podgorici je optužnim predlogom Kt. br. 207/14 od 31. 10. 2016. godine stavilo na teret okrivljenoj S. V. i K. M., izvršenje po dva krivična djela falsifikovanje isprave iz čl. 412 st. 1 Krivičnog zakonika Crne Gore.

Nakon podnošenja optužnog predloga sudu i zakazivanja glavnog pretresa, državna tužiteljka u ODT-u, okrivljeni K. M. i njegov branilac su zaključili sporazum o priznanju krivice dana 16. 03. 2017. godine.

Rješenjem K. br. 656/16, shodno čl. 32 st. 1 Zakonika o krivičnom postupku, sud je razdvojio krivični postupak protiv okrivljenog K. M., od krivičnog postupka protiv okrivljene S. V., s tim da se postupak protiv okrivljene S. V. ima posebno dovršiti pred ovim sudom pod novom poslovnom oznakom.

Na ročištu radi odlučivanja o sporazumu o priznanju krivice dana 23. 03. 2017. godine državna tužiteljka u ODT-u, okrivljeni K. M. i njegov branilac sud su obavijestili da je u sporazumu o priznanju krivice preciziran optužni akt tako da umjesto poslovnog broja "Kt. br. 207/14" treba da stoji "Kt. br. 206/14", a u pravnoj kvalifikaciji umjesto riječi "čime su izvršili po dva krivična djela falsifikovanje isprave iz čl. 412 st. 1 Krivičnog zakonika CG" treba da stoje riječi "čime su izvršili produženo krivično djelo falsifikovanje isprave iz čl. 412 st. 1 u vezi čl. 49 Krivičnog zakonika Crne Gore", a kako je to i navedeno u sporazumu.

Utvrđujući da li postoji dovoljno dokaza o krivici okrivljenog K. M. za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državni tužilac pružio dovoljno dokaza o krivici okrivljenog K. M. i da je okrivljeni u vrijeme i na način opisan u izreci ove presude učinio produženo krivično djelo falsifikovanje isprave iz čl. 412 st. 1 u vezi čl. 49 Krivičnog zakonika Crne Gore.

Odlučujući o kazni i mjeri bezbjednosti iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa kaznom i mjerom bezbjednosti prihvatljiv, jer je isti u skladu sa interesima pravičnosti, a sankcija odgovara svrsi izricanja krivičnih sankcija.

Okrivljeni je obavezan da plati troškove krivičnog postupka u ukupnom iznosu od 30,00 eura, saglasno odredbi člana 229 Zakonika o krivičnom postupku.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 23. 03. 2017. godine

ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković
ZAPISNIČARKA SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Optuženom i braniocu adv. I. I.,
- a/a
Postupljeno dana __________________
Namještenik suda __________________