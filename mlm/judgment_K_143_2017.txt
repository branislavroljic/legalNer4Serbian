K.br. 143/17
U IME CRNE GORE
OSNOVNI SUD U KOLAŠINU kao prvostepeni krivični ,po sudiji Mirjani Čepić,uz učešće zapisničara Bošković Slavke,u krivičnom predmetu protiv okrivljenog J. N. iz K., zbog krivičnog djela ugrožavanje sigurnosti iz čl.168 stav 1 Krivičnog zakonika postupajući po optužnom aktu ODT iz Kolašina Kt.br. 159/17 od 17.10 2017.godine ,nakon održanog glavnog javnog pretresa u prisustvu stručnog saradnika Rakočević Stanka, po ovlašćenju rukovodioca ODT Kolašin Vojislava Grujića, i prisustvu okrivljenog donio je i javno objavio 09.11.2017.godine

P R E S U D U
OKRIVLJENI:

J. N., JMBG .od oca D. i majke Z. rođene R., rođen ...godine na C., nastanjen u K. V. , državljanin CG, po zanimanju radnik, neoženjen, pismen završio OŠ,lošeg imovnog stanja,govori crnogorskim jezikom do sada neosuđivan
KRIV JE
Zato što je:

Dana 27.09.2017.godine u Kolašinu , svjestan svog djela čije je izvršenje htio znajući da je isto zabranjeno ugrozio sigurnost oštećenog Z. Ž., prijetnjom da će napasti na život i tijelo njemu bliskog lica, na način što je oštećenog pozvao mobilnim telefonom i uputio mu prijetnju" zapaliću vam kuću i skider ako mi ne vratite pare, masakriraću ti brata"te nakon toga otišao do kuće Z. Ž.i benzinom posuo skider, vlasništvo oštećenog, koji je bio parkiran ispred kuće te zapalio benzin, da bi širenje požara spriječila majka oštećenog Zonjić Lenka, nakon čega je ponovo pozvao telefonom oštećenog govreći mu"sve se plaća sve se vraća" što je kod oštećenog izazvalo osjećaj straha i nesigurnosti.

- Čime je izvršio krivično djelo ugrožavanje sigurnosti iz čl.168 stav 1 Krivičnog zakonika CG.

Pa mu sud primjenom citirane zakonske odredbe i čl. 2, 4,5,14,15,32,52, 53 i 54 Krivičnog zakonika i čl. 229 i 374 ZKP-a izriče
USLOVNU OSUDU

Kojom okrivljenom utvrđuje kaznu zatvora u trajanju od 3/tri / mjeseca i istovremeno određuje da se ista neće izvršiti ukoliko okrivljeni u roku od jedne godine ne počini novo krivično djelo.

Obavezuje se okrivljeni da na ime sudskog paušala uplati iznos od 30,00€ uplatom sredstava na račun budžeta CG br. 832-196-94 prednje u roku od 15 dana od dana pravosnažnosti presude pod prijetnjom prinudnog izvršenja.

Oštećeni Zonjić Željko radi ostvarivanja imovinsko pravnog zahtjeva upućuje se na parnicu.

O b r a z l o ž e nj e
ODT iz Kolašina svojim optužnim aktom Kt.br. 159/17 od 17.10. 2017.godine stavio je na teret okrivljenom J. N. da je počinio krivično djelo ugrožavanje sigurnosti iz čl.168 stav 1 Krivičnog zakonika na način mjesto i vrijeme činjenično i pravno opisano izrekom presude.Pri podnijetom optužnom aktu savjetnik u ODT Kolašin Rakočević Stanko ostao je do okončanja glavnog pretresa predlažući u završnoj riječi da sud okrivljenog oglasi krivim i osudi po zakonu.

Okrivljeni je u svojoj odbrani u cjelosti priznao izvršenje krivičnog djela i prihvatio krivično pravnu odgovornost za isto ističući da su tačni navodi optužnog akta, te da je postupio na način kako je u optužnom aktu i navedeno. Izrazio je kajanje .U završnoj riječi, ostao je pri datom priznanju predlažući da sud prilikom donošenja odluke kao olakšavajuću okolnost cijeni činjenicu da do sda nije osuđivan te da je priznao izvršenje krivičnog djela.

Sud je u dokaznom postupku pročitao iskaze oštećenog Z. Ž., svjedokinje Z. L. od 16.10.2017.godne date u postupku pred ODT, te izvršio uvid u izvod KE izdat na ime okrivljenog br.216/2017.

Iz iskaza svjedoka Z. Ž. proizilazi da ga je u večernjim časovima pozvao okrivljeni pitajući ga kada će mu obezbijediti i vratiti novac, poslao mu prvu poruku i tražio 500,00€ i drugu u kojoj je rekao da mu treba 800,00€,potom je oštećenog pozvao telefonom, zaprijetio da će mu zapaliti kuću i skider i da će mu masakrirati brata ukoliko mu novac ne vrati.Potom je pozvao majku i rekao joj da obrati pažnju jer N.upućuje prijetnje, a nakon toga je od majke i saznao da je N. prijetnju ostvario, podmetnuo požar na skideru koji je bio parkiran ispred kuće.I nakon toga J. ga je ponovo zvao i rekao mu "sve se vraća sve se plaća".Zbog ovakvog postupanja okrivljenog oštećeni ima osjećaj straha i ugroženosti jer im je majka često sama kod kuće.Majka je uspjela da ugasi požar, a na skideru nema vidnih oštećenja.Nije se pridružio krivičnom gonjenju, dok će imovinsko pravni zahtjev ostvariti u posebnom postupku.

Iz iskaza svjedokinje Z. L., proizilazi da je u večernjim časovima 27.09.2017.godine pozvao sin Ž. i rekao joj da Jelić Nikola prijeti da će zapaliti kuću i skider i da obrati pažnju.Nakon pola sata od tog razgovora začula je ispred kuće zvuk vozila, ali nije vidjela ko je vozilom upravljao.Vozilo se zadržalo najviše 5 minuta i nakon toga otišlo.Svjedokinja je pobjegla od kuće i kada se vratila vidjela je da skider gori.Crijevom za vodu je ugasila vatru te nije došlo do oštećenja skidera, a potomje o tome obavijestila policiju.Nije joj poznato da njen sin duguje novac J. N..

Cijeneći sve izvedene dokaze, kako pojedinačno tako i u njihovom međusobnom odnosu, a dovodeći iste u vezu sa datim priznanjem okrivljenog sud nalazi da su se u radnjama okrivljenog Jelić Nikole stekli svi elementi bića krivičnog jdela ugrožavanje sigurnosti iz čl.168 stav 1 Krivičnog zakonika, naime, tokom postupka je nesporno utvrđeno da je okrivljeni dana 27.09.2017.godine u Kolašinu , svjestan svog djela čije je izvršenje htio znajući da je isto zabranjeno ugrozio sigurnost oštećenog Z. Ž., prijetnjom da će napasti na život i tijelo njemu bliskog lica, na način što je oštećenog pozvao mobilnim telefonom i uputio mu prijetnju" zapaliću vam kuću i skider ako mi ne vratite pare, masakriraću ti brata"te nakon toga otišao do kuće Z. Ž. i benzinom posuo skider, vlasništvo oštećenog, koji je bio parkiran ispred kuće te zapalio benzin, da bi širenje požara spriječila majka oštećenog Z. L., nakon čega je ponovo pozvao telefonom oštećenog govreći mu"sve se plaća sve se vraća" što je kod oštećenog izazvalo osjećaj straha i nesigurnosti. Koji zaključak temelji kako na iskazima oštećenog i svjedokinje Z.L., tako i na odbrani okrivljenog koji je u cjelosti prizano izvršenje krivičnog djela, te sud nije imao razloga da posumnja u istinitost datog priznanja već je isto prihvatio kao istinito.

Cijeneći psihički odnos učinioca prema djelu sud nalazi da je isti konkretnom prilikom postupao sa direktnim umišljajem, svjestan svog djela čije je izvršenje htio, a znajući istovremeno da je ovo djelo zabranjeno.

Opredjeljujući se za krivičnu sankciju kod okivljenog sud je na njegovoj strani kao olakašavajuće okolnosti cijenio da isti do sada nije osuđivan, da je priznao izvršenje krivičnog djela,a da se oštećeni nije pridružio krivičnom gonjenju.Otežavajućih okolnosti nije bilo.Kako je za ovo krivično djelo predviđena novčana kazna ili kazna zatvora do jedne godine, sud je okrivljenom izrekao uslovnu osudu, utvrdio kaznu zatvora u trajanju od 3 mjeseca i istu uslovio na period od jedne godine, jer je mišljenja da će se i prijetnjom kaznom dovoljno uticati na okrivljenog da ubuduće ne vrši krivuična djela ,a da je uslovljeni period dovoljno dug u cilju provjere ponašanja počinioca, te da će se ovakvom krivičnom sankcijom postići svrha kažnjavanja predviđena čl.32 Krivičnog zakonika.

Sud je okrivljenog shodno čl.229 u vezi čl.226 ZKP-a obavezao na plaćanje sudskog paušala u iznosu od 30,00€ koji je srazmjeran dužini trajanja postupka i imovinskim prilikama okrivljenog.

Sud je oštećenog Z. Ž. saglasno čl.239 ZKP-a radi ostvrivanja imovinsko pravnog zahtjeva uputio na parnicu .

Sa svega naprijed iznijetog odldučeno shodno čl.374 ZKP-a kao u izreci presude.

OSNOVNI SUD U KOLAŠINU

Dana 09.11.2017.godine
Zapisničar, Sudija
Bošković Slavkas.r. Mirjana Čepićs.r.

PRAVNA POUKA: Protiv ove presude može se izjaviti žalba Višem sudu u B.Polju u roku od 8 dana od dana prijema pismenog otpravka presude.Žalba se podnosi preko ovog sud