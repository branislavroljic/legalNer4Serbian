U IME CRNE GORE
K.br. 298/13
OSNOVNI SUD U NIKŠIĆU, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog M Ma zbog krivičnog djela neovlašćeno organizovanje igara na sreću iz čl. 407 st. 1 KZ, po optužnom predlogu ODT-a Nikšić Kt.br. 231/13 od 24.06.2013.g., nakon dovršenog glavnog i javnog pretresa dana 24.10.2013.g., u prisustvu zamjenika ODT-a Karadžić Dragana i okrivljenog M Ma, donio je i istog dana javno objavio

P R E S U D U
Okrivljeni :

M MO od oca Vl , majke Ve rođene Ni , rođen 28.09. 4.g u Nikšiću, nastanjen u mjestu rođenja ul. Dr br. 34, državljanin Crne Gore, završio srednju školu, nezaposlen, neoženjen, lošeg imovnog stanja, ranije osuđivan presudom Osnovnog suda Trebinje 095-0-K-06-000-258 od 24.10.2006.g. zbog kriv. djela iz čl. 281 st. 1 KZRS na novčanu kaznu od 700,00 KM
Na osnovu čl. 373 st. 1 tač. 2 Zakonika o krivičnom postupku
OSLOBAĐA SE OD OPTUŽBE
Da je :

Dana 19.04.2013.g. svjestan svog djela čije je izvršenje htio, u Nikšiću u svom poslovnom prostoru u sklopu porodične kuće koja se nalazi u ulici Dragovolučka br. 34, protivno odredbi čl. 12 Zakona o igrama na sreću, bez odobrenja Uprave za igre na sreću – bez Ugovora o koncesiji za priređivanja posebnih igara na sreću na automatima, priređivao posebne igre na sreću na 4 /četiri/ automata za igre na sreću, od kojih su dva bila priključena na električnu mrežu,
čime bi učinio krivično djelo neovlašćeno organizovanje igara na sreću iz čl. 407 st. 1 Krivičnog zakonika.

Troškovi krivičnog postupka padaju na teret budžetskih sredstava suda.

Obrazloženje
ODT iz Nikšića optužnim predlogom Kt.br.231/13 stavio je na teret okrivljenom M Mu izvršenje krivičnog djela iz čl.407 st.1 KZ , pa je zamjenik ODT-a Karadžić Dragan koji je zastupao optužbu na glavnom pretresu, ostao u završnoj riječi pri optužnom aktu, predlažući sudu da okrivljenog oglasi krivim i osudi po zakonu.

Okrivljeni M MO u svojoj odbrani negirao je izvršenje krivičnog djela navodeći da je prije nekoliko godina nabavio četiri aparata za igre na sreću i to od B Ba koji mu je dugovao 300,00 eura pa kako nije imao gotovine dao mu je aparate koji su bili u lošem stanju i na njima se teško moglo igrati ali ih je uzeo jer mu je bilo bolje bilo šta da od njega dobije. Držao je aparate u ljetnjoj kuhinji u kojoj su se nalazili šporet i sudopera a njegova majka je tu dolazila svakodnevno da sprema ručak. Često se sa drugovima (R Mom, R Mem, R Bm, Z Nom) okupljao u toj prostoriji gdje bi gledali filmove, kartali se a ponekad bi neko od njih i upalio aparat. Imao je namjeru da aparate proda ali nije to mogao da učini jer se radilo o starim aparatima. Nije ih stavljao u oglase za prodaju već ih je nudio poznanicima (na primjer P Su vlasniku kladionica Kazablanka) ali niko nije htio da ih kupi.

Okrivljeni je u završnoj riječi ostao pri iznijetoj odbrani ostavljajući pitanje svoje krivice sudu na ocjenu.

Sud je u dokaznom postupku saslušao svjedoke V Ra, M Sa, B Ba, R Ma, R Ma, R Bora, Z Nu, P Sa, M Va, M Vu i M Da, pročitao dopis zaštitnika imovinsko pravnih interesa od 01.10.2013.g., pročitao zapisnik o izvršenoj inspekcijskoj kontroli broj 0209/013 – 51 od 19.04.2013.g. i pročitao izvod iz kaznene evidencije za okrivljenog.

Svjedok V RO naveo je u svom iskazu da radi kao inspektor Uprave za inspekcijske poslove Podgorica-odsjek za inspekciju za igre na sreću, da je dana 19.04.2013.g.obavio inspekcijski nadzor na zahtjev Uprave policije-PJ Nikšić. Policijski inspektor M So prethodno je kazao da ima dojavu da u objektu M Ma postoje aparati za igre na sreću ali se nije mogao izjasniti da li je M rekao da se dojava odnosi na organizovanje igara na sreću. Sa policijskim inspektorom M Som otišao je u ul.Dragovolučku i zatekli su otvorena vrata na prostoriji u prizemlju spratne kuće. Na tom objektu vani nije bilo reklame, niti je na fasadi kuće bilo oznaka koje bi ukazivale da se radi o objektu u kome je dozvoljeno priređivanje igara na sreću putem automata. Sa ulice su vidjeli da su vrata otvorena a u prostoriji je bilo upaljeno svijetlo i nije bilo ljudi u njoj kada su ušli. Možda nakon jednog minuta u prostoriju je ušao M Mo koji se predstavio kao vlasnik aparata za igre na sreću. Naime, u objektu su zatekli četiri aparata od kojih su dva bila priključena na električnu mrežu bez prethodno sklopljenog ugovora sa nadležnim organom i bili su spremni za igru dok druga dva nijesu bila priključena na električnu mrežu. M Mo im je kazao da su dva aparata priključena na električnu mrežu jer se on na njima svakodnevno zabavlja ali da nijesu priključeni u komercijalne svrhe kao i to da na njima nije bilo uplata te da on namjerava da sve aparate proda za rezervne djelove. Oni nijesu mogli provjeriti da li je bilo uplata na aparatima jer se radilo o starim modelima aparata koji ne primaju direktno novac već se novac daje blagajniku koji specijalnim ključem ukucava određeni broj kredita-poena za određenu količinu novca. U samoj prostoriji bilo je kuhinjskih elemenata- tu se nalazila sudopera, šporet, neka vitrina, a misli da je tu bio i neki stari televizor a bile su postavljene i pločice tako da mu prostorija nije ličila na mjesto gdje se mogu organizovati igre na sreću i zaraditi neki novac.

Svjedok M SO naveo je u svom iskazu da je rukovodilac sektrora za maloljetničku delikvenciju i nasilje u porodici CB Nikšić i u sklopu redovnih aktivnosti on i njegove kolege vrše suzbijanje nelegalnog organizovanja igara na sreću. U kritičnom periodu imali su više pritužbi građana da se u Dragovoj Luci maloljetnici kockaju na određenim mjestima pa su saznali da se maloljetnici okupljaju i kockaju u kući Ma. U dva navrata anonimni muškarci su prijavili kockanje maloljetnika u kući Ma. Kritičnom prilikom sa V Rom on je prvo osmotrio objekat – isti je bio u sastavu porodične kuće Ma i sjeća se da su vrata bila poluotvorena pa je u objekat ušao prvo V Ro a on za njim ali u objektu nije bilo lica. Najprije je došao otac okrivljenog a zatim i sam okrivljeni i oni su rekli da je to zapravo njihova ljetnja kuhinja. Zatekli su ukupno četiri aparata od kojih su dva bila upaljena pa su im i okrivljeni i njegov otac kazali da ponekad dolaze u tu prostoriju i igraju se na aparatima. Djelovalo mu je kao da se tu odvija neki život, kao da je neka kuhinja u pitanju, a šta je precizno bilo od uređaja tu nije se mogao izjasniti – čini mu se da je tu bio neki televizor i sudopera.

Svjedok B B naveo je u svom iskazu da je prije tri godine dugovao M Mu oko 300 eura, pa kako nije imao novca, uz njegov pristanak dao mu je na ime vraćanja duga poker aparate koje je bio kupio pola godine prije toga. Radilo se o četiri aparata i oni su bili u ispravnom stanju ali nijesu bili „ idealni“ zbog čega ih je platio 400 eura. M mu nije govorio šta će dalje da radi sa tim aparatima.

Svjedok P S naveo je u svom iskazu da mu je poznato da je M Mo posjedovao neke poker aparate jer je njemu kao vlasniku kladionice nudio da kupi dva-tri aparata. Išao je kod Ma kući da vidi poker aparate a kako su bili u lošem stanju i neispravni, nije ih kupio. U tom dijelu njegove kuće nije bilo nikakve reklame za poker aparate, isti su bili u nekoj kuhinji. M mu nije kazao za šta mu poker aparati služe, i nije mu pričao da ih iznajmljuje trećim licima.

Svjedok M V naveo je u svom iskazu da on i njegova porodica žive u kući u ulici Dragovolučkoj broj 34 a u sklopu kuće postoji ljetnja kuhinja. Tokom ljeta uglavnom koriste ljetnju kuhinju, gdje supruga kuva ručak i oni ručaju a u predvečernjim časovima tu se okuplja društvo njegovih sinova Ma i Da. Poznato mu je da je Mo nabavio neke poker aparate ali tačno ne zna kada je to bilo, možda prije tri četiri godine. Nije primijetio da je Mo koristio poker aparate iznajmljujući ih trećim licima da igraju na njima, jer su to stari i dotrajali aparati a on je i sam pokušao da igra na njima ali mu je loše išlo. Društvo njegovih sinova u ljetnjoj kuhinji igra karte i slično a nije mu poznato šta baš rade jer rijetko ulazi tamo kada su oni prisutni. Mo mu nikada nije rekao da zove društvo u namjeri da igraju na poker aparatima a to ga on nikada nije ni pitao.

Svjedok M VA navela je u svom iskazu da sa porodicom živi u kući u ulici Dragovolučkoj broj 34 a u sklopu kuće je ljetnja kuhinja gdje se okuplja društvo njenih sinova Ma i Da. Prije nekoliko godina Mo je nabavio neke poker aparate koji su koliko je njoj poznato neispravni a nije joj poznato da li je Mo sa drugovima igrao poker aparate jer ne silazi tamo kada su oni prisutni. U ljetnjoj kuhinji postojala su tri poker aparata. Nije primijetila da je Mo koristio poker aparate iznajmljujući ih trećim
licima da igraju na njima a Mo joj nikada nije rekao da zove društvo u namjeri da igraju na poker aparatima.

Svjedok M DO naveo je u svom iskazu da je ljetnja kuhinja koja je u sklopu porodične kuće služila njemu i njegovom bratu Mu i njihovom društvu za okupljanje a u istoj se nalaze poker aparati koje je Mo nabavio prije tri - četiri godine. Nije se desilo da je Mo trećim licima ustupao aparate da za novac igraju na istima kao ni to da on zove njihove drugove da dolaze isključivo u namjeri da igraju na tim aparatima. I on sam je ponekad igrao na aparatima a bilo je ukupno četiri aparata od kojih dva nijesu nikada radila.

Svjedok R M naveo je u svom iskazu da se sa M Mom druži u zadnjih deset godina i da se svakodnevno posjećuju. U sklopu kuće M Ma je ljetnja kuhinja u kojoj se nalaze televizor, sudopera, frižider, šporet i četiri poker aparata. U toj prostoriji društvo igra karte, soni, a on sam ponekad upali neki poker aparat. Poker aparat bi upalio tako što kabal od istog uključi u utičnicu, ubaci 50 centi u sam aparat i igra na njemu a kada igru završi, sa zadnjeg dijela aparata koji otvori ključem koji mu da okrivljeni, on bi uzimao prethodno ubačenih 50 centi i opet bi igrao i na taj način on može da igra cijelog dana a da zapravo ne potroši ništa. On lično nije vidio da neko od članova porodice okrivljenog (otac) igra na tim aparatima a osim njih koji su društvo M Ma, niko sa strane nije dolazio da igra na istim. Nikakav dobitak od takvog igranja nije ostvarivao, isto je bilo i kada pobjedi i kada izgubi. Razlog njihovog dolaska kod Ma nikada nije bio isključivo igranje na poker aparatima.

Svjedok R M naveo je u svom iskazu da je prvi komšija M Ma sa kojim se aktivno druži gotovo deset godina. Svakodnevno se gledaju i on često boravi kod Ma kući i tada najviše vremena provode u ljetnjoj kuhinji a u istoj se nalaze zamrzivač, televizor, sudopera i tu često gledaju televizor, igraju karte, piju pivo a na istom mjestu se nalaze i tri - četiri poker aparata koji su koliko mu je poznato u toj prostoriji godinu - dvije. Ponekad neko od njih upali te poker aparate a M Mo mu je kazao kako je iste dobio na ime „ prebijanja“ nekog duga te da hoće da ih proda ali ne može jer nijesu ispravni. Lično u njegovom prisustvu nije se desilo da neka osoba sa strane dođe i igra na tim aparatima. On umije da uključi ove aparate prostim priključivanjem ,,u zid,, i to je radio dva tri puta ali nije tražio pomoć od okrivljenog ako je bio u prostoriji. Nikada nije ništa platio okrivljenom da bi igrao na tom aparatu i u oba slučaja kada je igrao na aparatu nije ubacao novac, već se isti može pozadi posebnim ključem podesiti da radi tako da se ukucaju krediti iako ništa nije uplaćeno.Nikakav dobitak od takvog igranja nije ostvarivao, isto je bilo i kada pobjedi i kada izgubi. Razlog njihovog dolaska kod Ma nikada nije bio isključivo igranje na poker aparatima
Svjedok R B naveo je u svom iskazu da mu je M Mo kum i komšija, da se sa njim gotovo svakodnevno druži tako da često boravi u njegovoj ljetnjoj kuhinji koja je u sklopu porodične kuće Ma a u istoj se nalaze šporet, frižider, sudopera, dva televizora i četiri poker aparata na kojima on sam nikada nije igrao, ali je gledao zajedničke drugove da igraju. Nikada se nije dogodilo da neko lice sa strane (koje nije iz njihovog društva) dođe i igra na tim aparatima. Vidio je nekoliko puta kako R M ubaci 50 centi u poker aparat a nakon odigrane igre, otvori aparat i vrati novac a postoji neki ključ kojim se aparat šteluje i tada se novac ne mora ubaciti da bi
R M ubaci 50 centi u poker aparat a nakon odigrane igre, otvori aparat i vrati novac a postoji neki ključ kojim se aparat šteluje i tada se novac ne mora ubaciti da bi on radio. Razlog njihovog dolaska kod Ma nikada nije bio isključivo igranje na poker aparatima.

Svjedok Z NA naveo je u svom iskazu da je komšija M Ma sa kojim se druži od rođenja, da se svakodnevno posjećuju, da često boravi u ljetnjoj kuhinji koja je u sklopu kuće Ma a u istoj se nalaze kuhinjski elementi – dva televizora, šporet, frižider, sudopera kao i četiri poker aparata koji se tu nalaze dvije tri godine.Od ovih poker aparata dva rade i oni su njih štelovali da rade a rijetko igraju na istima, možda je on ranije to češće radio ali sada rijetko igra na aparatima. U njegovom prisustvu nikada se nije desilo da neko lice koje nije iz njihovog društva dođe i igra na ovim aparatima a takođe nije vidio ni članove porodice M Ma da to čine. Njih nekoliko su često u društvu,komšije su i zajedno su se podigli. Kada hoće da igra na aparatu, on ukuca određeni broj kredita na dugme a nakon toga igra a u aparat ne ubacuje sitan novac iako postoji mjesto za to. Moguće je da se ukucaju krediti bez ubacivanja novca jer navidaju ključem koji im da Mo, da im se otkucaju krediti i on je uvijek tako igrao. Nikakav dobitak od takvog igranja nije ostvarivao, isto je bilo i kada pobjedi i kada izgubi. Razlog njihovog dolaska kod Ma nikada nije bio isključivo igranje na poker aparatima.

ZAPISNIKOM o izvršenoj inspekcijskoj kontroli broj 0209/013 – 51 od 19.04.2013.g. konstatovano je da je dana 19.04.2013.g. u 19,30 časova izvršen inspekcijski nadzor kod Ma Ma u njegovom poslovnom prostoru u ul.Dragovolučka 34, da su zatečena četiri aparata od kojih su dva bila priključena na električnu mrežu bez prethodno sklopljenog ugovora sa nadležnim organom dok druga dva nijesu bila priključena na električnu mrežu
Sud nalazi da nije dokazano da je okrivljeni M Mo dana 19.04.2013.g. svjestan svog djela čije je izvršenje htio, u Nikšiću u svom poslovnom prostoru u sklopu porodične kuće koja se nalazi u ulici Dragovolučka br. 34, protivno odredbi čl. 12 Zakona o igrama na sreću, bez odobrenja Uprave za igre na sreću – bez Ugovora o koncesiji za priređivanja posebnih igara na sreću na automatima, priređivao posebne igre na sreću na 4 /četiri/ automata za igre na sreću, od kojih su dva bila priključena na električnu mrežu, kojim radnjama bi ostvario sva bitna obilježja krivičnog djela neovlašćeno organizovanje igara na sreću iz čl. 407 st. 1 KZ.

Pod priređivanjem igara na sreću podrazumijevaju se aktivnosti koje jedno lice preduzima po sopstvenoj inicijativi ili čak po inicijativi samih učesnika – inicirajući igru, tražeći učesnike, okupljajući igrače, ugovarajući vrijeme igre, obezbjeđujući sredstva odnosno prostor za igru na sreću i slično.

Sud cijeni da nije dokazano da je okrivljeni M Mo priređivao igre na sreću niti u odnosu na treća /NN/ lica koja bi eventualno željela da se posluže njegovim poker aparatima uz novčanu nadoknadu niti u odnosu na lica koja su se i inače okupljala u pomoćnom objektu njegove porodične kuće.

Najprije, po ocjeni suda ne postoje dokazi da je okrivljeni M Mo ustupao poker aparate nepoznatim licima na korišćenje. Pomoćni objekat u sklopu porodične kuće okrivljenog nije posjedovao reklamu koja bi zainteresovanim licima sugerisala da se u istom priređuju igre na sreću. Takođe, nije utvrđeno da je postojalo bilo kakvo radno angažovano osoblje u objektu niti da je bilo mušterija a da nije bilo niti reklame niti zaposlenih u sklopu objekta gdje je navodno okrivljeni M Mo nelegalno privređivao igre na sreću, jasno proizilazi ne samo iz odbrane okrivljenog već i iz svjedočkih iskaza V Ra i M Sa koji su obavili kontrolu dana 19.04.2013.g. Takođe su oba ova svjedoka, opisujući izgled objekta u kome su bili stacionirani poker aparati, pomenuli postojanje većeg broja predmeta pokućstva / televizor, frižider, šporet, sudopera/ koji predmeti zaista više ukazuju na namjenu uobičajenog korišćenja prostora a ne na prostor u kome se priređuju igre na sreću. Čak je i svjedok V Rom, inspektor Uprave za inspekcijske poslove – Odsjek za inspekciju igara na sreću, kazao da mu sama prostorija nije djelovala kao mjesto gdje se mogu organizovati igre na sreću i zaraditi novac.

Svjedok M So jeste naveo kako je policija imala nekolike anonimne dojave da se u kući Ma okupljaju i kockaju maloljetnici, zbog čega je on kritičnoga dana sa V Rom i otišao u kontrolu predmetnog objekta, ali sama informacija policije o obavljanju nelegalnih djelatnosti, nema dokaznu snagu i ne može se smatrati utvrđenim da je M Mo neovlašćeno priređivao igre na sreću zbog postojanja operativnih saznanja policije u tom pravcu.

Dakle, kako okrivljeni negira da je priređivao igre na sreću, a nije utvrđeno postojanje reklame za taj vid djelatnosti niti angažovanje zaposlenih u njegovom objektu, kao što nijesu ni konzumenti igara zatečeni pri vršenju kontrole, sud nalazi da nije izveden niti jedan dokaz koji bi nesumnjivo doveo do zaključka kako je okrivljeni M Mo NN lica na bilo koji način pozivao da koriste poker aparate u njegovom objektu, kao ni za zaključak da je on NN licima ustupao prostor i sredstva za praktikovanje igara na sreću, a u sklopu toga valja imati u vidu da niti jedan od svjedoka – prijatelja okrivljenog i članova njegove porodice, nije pomenuo da je primijetio kako neko treće lice /van kruga prijatelja i porodice/ koristi ove poker aparate.

Sud takođe nalazi kako nije dokazano da je okrivljeni u odnosu na lica koja su se i inače okupljala u ovom objektu, postupao kao priređivač igara na sreću.

Pomenuta lica održavaju prijateljske kontakte sa okrivljenim, pa su tako gotovo svakodnevno u društvu okrivljenog i svojim iskazima potvrđuju tvrdnju okrivljenog kako se vrlo često okupljaju u ljetnjoj kuhinji porodične kuće Ma.

Svjedoci R M i Z Na kazivali su kako je sa njihove strane upotreba poker aparata bila sporadična – svjedok R M je rekao da bi ponekada neko od njih upalio poker aparat i igrao, svjedok Zeković Na je istakao da je ranije češće koristio ove poker aparate ali to sve rjeđe čini. Prethodno navedeno znači da su i u slučajevima kada prijatelji okrivljenog upotrebljavaju poker aparate, te upotrebe bile izolovani slučajevi nastali tokom okupljanja citiranih svjedoka u objektu okrivljenog /svi su se oni izjasnili da ih okrivljeni nikada nije pozivao isključivo radi igranja na poker aparatima već su kod njega kući dolazili da bi se družili pa bi u ljetnjoj kuhinji igrali karte, gledali TV program a ponekad i uključili poker aprate/.

Očito je da i kada ovi svjedoci koriste poker aparate, to nije rezultat umišljajnog priređivanja igara na sreću od strane okrivljenog. Okrivljeni jeste samim postojanjem poker aparata u prostoriji gdje se sa društvom okuplja, istima stvorio preduslove da igraju na tim poker aparatima ali to ne znači da su njegova svijest i htjenje bili upravljeni ka priređivanju igara na sreću već je očito on održavao uobičajene kontakte sa drugovima u sklopu kojih bi oni i to bez posebnog navođenja sa njegove strane, koristili poker aparate.

Sve prednje je bitno zbog sledećeg – ako su prijatelji okrivljenog dolazili svakodnevno kod istog, družili se sa njim provodeći vrijeme uglavnom u ljetnjoj kuhinji, pa su ponekada, neorganizovano dakle, pristupali igranju na poker aparatima, onda okrivljeni M Mo i nije priređivao igre na sreću jer nije kod navedenih lica inicirao konzumiranje istih, nije ga podsticao a takođe razlog njihovog dolaska nikada nije bio isključivo igranje na poker aparatima.

Pod igrama na sreću shodno čl. 2 st. 1 Zakona o igrama na sreću smatraju se igre u kojima učesnici imaju jednake mogućnosti sticanja dobitaka uz posrednu ili neposrednu uplatu određenog iznosa a rezultat igre zavisi od slučaja ili nekog neizvjesnog događaja u igri. Da bi se moglo smatrati kako je okrivljeni M Mo u odnosu na navedene osobe privređivao igre na sreću, potrebno bi bilo utvrditi da se korišćenje poker aparata okrivljenog od strane ovih svjedoka može uopšte podvesti pod pojam praktikovanja igara na sreću.

Svjedoci R M i Z Na jasno su naveli da nikakav novac nijesu davali okrivljenom, niti posredno niti neposredno te da su oni koristili poker aparate tako što bi dobili ključ od okrivljenog kojim bi ukucali određeni broj kredita – poena za igru, što znači da oni osim što su igrali bez uplaćivanja određenog iznosa zapravo igrali i bez mogućnosti ostvarivanja određenog dobitka, što sve znači da se njihovo iskorišćavanje poker aparata okrivljenog vrši isključivo na prijateljskoj osnovi i ne može se smatrati uopšte konzumiranjem igre na sreću.

Sud nije prihvatio iskaze svjedoka R Ma i R Bora, budući da je R naveo kako je igrao na poker aparatima okrivljenog tako što bi ubacio u aparat novčić od 50 centi, pa bi nakon okončanja igre posebnim ključem otvarao aparat i uzimao 50 centi, što je navodno vidio i R ali je prednje opovrgnuto kazivanjem svjedoka V Ra da se zapravo radilo o modelima poker aparata koji direktno ne primaju novac već se novac predava blagajniku koji zatim posebnim ključem ukucava određeni broj kredita – poena za igru. Međutim, čak i da je sud prihvatio iskaze ovih svjedoka, jasno bi bilo da u odnosu na njih okrivljeni nije priređivao igru na sreću, jer Revo korišćenje poker aparata okrivljenog nije bilo konzumiranje igre na sreću, budući da on suštinski ništa nije uplaćivao(50 centi kojim bi pokrenuo navodno aparat sam bi posle uzeo) niti je bez obzira na ishod igre ostvarivao bilo kakav dobitak.

U konačnom, sud nalazi da iako je čudno da okrivljeni nekolike godine ne može da proda poker aparate, te iako svjedoci R M i R B nevjerodostojno opisuju način korišćenja poker aparata, nema nedvosmislenih dokaza da je okrivljeni priređivao igre na sreću. Oglasiti okrivljenog krivim nije moguće samo na osnovu sumnje u istinitost njegove odbrane i na osnovu toga što sud nije poklonio vjeru kazivanjima određenih svjedoka, već bi osuđujuća odluka morala biti rezultat nesumnjivog utvrđenja da je okrivljeni priređivao igre na sreću a za to po ocjeni suda nije postojala adekvatna dokazna građa.

Sud je cijenio i ostale izvedene dokaze pa je našao da su bez značaja za rješavanje ove pravne stvari.

Kako je sud okrivljenog oslobodio od optužbe troškovi krivičnog postupka, padaju na teret budžetskih sredstava ovoga suda, a na osnovu čl. 230 ZKP-a.

Imajući prednje u vidu, shodno čl.373 st.1 tač.2 ZKP-a sud je odlučio kao u izreci presude.

OSNOVNI SUD U NIKŠIĆU, dana 24.10.2013. godine

Zapisničar, SUDIJA,
Ćuzović Plana s.r. Ivan Perović s.r.

ZA TAČNOST OTPRAVKA TVRDI:

radnik suda.

PRAVNA POUKA: Protiv ove presude dozvoljena je žalba u roku od 8 dana
od dana prijema iste preko ovog suda Višem sudu u Podgorica