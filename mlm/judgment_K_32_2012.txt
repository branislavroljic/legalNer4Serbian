K
U IME CRNE GORE
K.br. 32/12
OSNOVNI SUD U NIKŠIĆU, kao prvostepeni krivični, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog L* V* zbog krivičnog djela krađa iz čl.239 st.1 KZ, po optužnom predlogu ODT-a Nikšić Kt.br. 325/11 od 18.01.2012.g. nakon dovršenog glavnog i javnog pretresa, dana 17.04.2012.g., u prisustvu zastupnika ODT-a Ivanišević Ivane, predstavnika oštećene Elektrodistribucije Lj* M* i okrivljenog L* V*, donio je i istog dana javno objavio

P R E S U D U
Okrivljeni :

L* V* od oca R* majke A* rođene Č*, rođen 4.06.1*8.g. u Nikšiću, nastanjen u mjestu rođenja ul. Kuta bb, državljanin Crne Gore, završio srednju školu, nezaposlen, lošeg imovnog stanja, oženjen – otac jednog djeteta, ranije neosuđivan,
Kriv je,
Što je:

U periodu od 15.04.2010.g., do 15.07.2010.g., u Nikšiću, u svom pomoćnom objektu frizerskom salonu koji se nalazi u Nikšiću, u mjestu Kuta u namjeri da sebi pribavi protivpravnu imovinsku korist, oduzeo električnu energiju sa elektro mreže Elektrodistribucije Nikšić u vrijednosti od 248,63 eura vlasništvo Elektrodistribucije Nikšić, na način što je navedeni pomoćni objekat frizerski salon direktno skopčao na elektrodistributivnu mrežu, kablom presjeka 3 x 6 mm2, tako da se potrošnja električne energije nije registrovala na brojilu.

čime je učinio krivično djelo krađa iz čl. 239 st.1 Krivičnog zakonika,
Pa sud okrivljenom za navedeno krivično djelo primjenom čl.4 st.2, čl.42, čl.52, čl.53 i čl.54 Krivičnog zakonika i čl. 374 Zakonika o krivičnom postupku izriče:

USLOVNU OSUDU

Kojom mu utvrđuje kaznu zatvora u trajanju od 30 /trideset/ dana i istovremeno određuje da se ova kazna neće izvršiti ako okrivljeni u roku od 1 /jedne/ godine po pravosnažnosti presude ne učini novo krivično djelo.

Oštećenoj Elektrodistribuciji Nikšić dosuđuje se imovinsko pravni zahtjev u iznosu od 248,63 eura, a u pogledu iznosa od 34,30 eura ista se upućuje na vođenje parničnog postupka.

Dužan je okrivljeni na ime troškova krivičnog postupka uplatiti na žiro račun ovoga suda broj 832-152-32 iznos od 74,00 eura, u roku od 15 dana po pravosnažnosti presude pod prijetnjom prinudnog izvršenja.

Obrazloženje
ODT iz Nikšića optužnim predlogom Kt.br.325/11 stavio je na teret okrivljenom L* V* izvršenje krivičnog djela koje je činjenično i pravno bliže opisano izrekom presude, pa je zastupnik ODT-a Ivanišević Ivana koja je zastupala optužbu na glavnom pretresu u završnoj riječi ostala pri istoj predlažući sudu da okrivljenog oglasi krivim i osudi po zakonu.

Predstavnik oštećene Elektrodistribucije Lj* M* istakla je u završnoj riječi da se pridružuje krivičnom gonjenju protiv okrivljenog, ispostavljajući imovinsko pravni zahtjev u iznosu od 282,93 eura.

Okrivljeni L* V* u svojoj odbrani priznao je izvršenje krivičnog djela navodeći u svojoj odbrani da je vlasnik pomoćnog objekta u mjestu Kuta u Nikšiću, te da je taj objekat direktno skopčao na elektrodistributivnu mrežu kablom presjeka 3 x 6 mm2, i to tri mjeseca prije kontrole radnika Elektrodistribucije Nikšić.

Okrivljeni je u završnoj riječi ostao pri iznijetoj odbrani ističući da se kaje znog učinjenog.

Sud je u dokaznom postupku na saglasan predlog stranaka pročitao nalaz i mišljenje vještaka elektrostruke G* I* od 9.12.2011g., pročitao zapisnik Elektrodistribucije o kontroli mjernog mjesta broj 0000203 od 15.07.2010.g. i pročitao izvod iz kaznene evidencije na ime okrivljenog izdat od UP PJ Nikšić, dok je sud donio rješenje da se ne saslušavaju svjedoci Ć* M* i P* D* jer njihovi iskazi ne bi bili od značaja za rješavanje ove pravne stvari.

Zapisnikom Elektrodistribucije Nikšić broj 0000203 od 15.07.2010.g., konstatovano je da je pomoćni objekat /frizerski salon/ potrošača L* R*a u mjestu Kuta napojen kablom 3 x 6 mm2, sa tep ormara mimo mjerenja pa je izvršeno isključenje i plombiranje.

Nalazom i mišljenjem vještaka elektrostruke G* I* od 9.12.2011.g. navedeno je da se u konkretnom slučaju radi o direktnom priključenju na električnu mrežu pa se bez mjernih uređaja energija nekontrolisano koristi i prisvaja bez naplate pri čemu se u periodu od tri mjeseca radi o vrijednosti na taj način prisvojene energije od 248,63 eura.

Cijeneći sadržinu izvedenih dokaza te dovodeći ih u vezu sa navodima okrivljenog L* V* da jeste izvršio priključenje frizerskog salona direktno na elektrodistributivnu mrežu, sud je na nesumnjiv način utvrdio da je okrivljeni L* V*, u periodu od 15.04.2010.g., do 15.07.2010.g., u Nikšiću, u svom pomoćnom objektu frizerskom salonu koji se nalazi u Nikšiću, u mjestu Kuta u namjeri da sebi pribavi protivpravnu imovinsku korist, oduzeo električnu energiju sa elektro mreže Elektrodistribucije Nikšić u vrijednosti od 248,63 eura vlasništvo Elektrodistribucije Nikšić, na način što je navedeni pomoćni objekat frizerski salon direktno skopčao na elektrodistributivnu mrežu, kablom presjeka 3 x 6 mm2, tako da se potrošnja električne energije nije registrovala na brojilu, čime je ostvario sva bitna obilježja krivičnog djela krađa iz čl. 239 st. 1 KZ.

Kako je okrivljeni bio svjestan da na opisani način oduzima tuđu pokretnu stvar električnu energiju, što je očigledno i htio, očito u namjeri pribavljanja protivpravne imovinske koristi jasno je da je djelovao sa direktnim umišljajem.

Prilikom utrđivanja krivične sankcije za izvršeno krivično djelo sud je u smislu čl. 42 KZ kao olakšavajuće okolnosti okrivljenom cijenio porodičnost - obzirom da je oženjen i otac jednog djeteta, da je nezaposlen i lošeg imovnog stanja, kao i raniju neosuđivanost utvrđenu iz izvoda iz kaznene evidencije, dok otežavajućih okolnosti nije našao, pa mu je cijeneći da nije bilo svrsishodno izricati efektivnu zatvorsku kaznu primjenom čl.53 i 54 KZ izrečena uslovna osuda, sa uvjerenjem da će se i upozorenjem na izvršenje utvrđene kazne zatvora u trajanju od 30 dana, uz postavljeni uslov sa rokom provjere od jedne godine, računato od pravosnažnosti predmetne presude, na okrivljenog dovoljno uticati da ubuduće ne čini krivična djela te da će se u konkretnom slučaju sa uslovnom osudom sa uspjehom ostvariti njena svrha iz čl. 52 KZ a u okviru opšte svrhe propisivanja i izricanja krivičnih sankcija iz čl. 4 st. 2 KZ.

Shodno čl. 239 Zakonika o krivičnom postupku sud je dosudio oštećenoj Elektrodistribuciji Nikšić imovinsko pravni zahtjev u iznosu od 248,63 eura, dok je u odnosu na ostatak imovinsko pravnog zahtjeva u iznosu od 34,30 eura oštećenu uputio na parnicu.

Sud je obavezao okrivljenog na plaćanje troškova krivičnog postupka u iznosu od 74,00 eura, od čega se iznos od 44,00 eura odnosi na naknadu vještaku elektro struke a iznos od 30,00 eura na paušal kao dio troškova krivičnog postupka srazmjerno trajanju i složenosti krivičnog postupka i imovnom stanju okrivljenog, shodno čl. 226 i čl. 229 ZKP-a.

Iz iznijetih razloga, na osnovu čl.374 ZKP-a odlučeno je kao u izreci presude.

OSNOVNI SUD U NIKŠIĆU, dana 17.04.2012.g.

Zapisničar, SUDIJA,
Ćuzović Plana s.r. Perović Ivan s. r.

ZA TAČNOST OTPRAVKA TVRDI:

radnik suda
PRAVNA POUKA: Protiv ove presude dozvoljena je žalba u roku od 8 dana od
dana prijema iste preko ovog SUDA VIŠEM SUDU
PODGORICA.