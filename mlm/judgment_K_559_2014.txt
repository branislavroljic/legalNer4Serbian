K.br. 559/14
U IME CRNE GORE
OSNOVNI SUD U NIKŠIĆU, sudija Perović Ivan, uz sudjelovanje Ćuzović Plane kao zapisničara, u krivičnom predmetu okrivljenog T* Z*A zbog krivičnog djela šumska krađa iz čl.324 st.1 KZ, po optužnom predlogu ODT-a Nikšić Kt.br.551/14 od 25.12.2014.g., nakon dovršenog glavnog i javnog pretresa dana 16.02.2012.g., u prisustvu zamjenika ODT-a iz Nikšića Karadžić Dragana i okrivljenog T* Z*a, donio je i istog dana javno objavio
P R E S U D U
Okrivljeni:

T* Z* od oca B* i majke Ra* rođ.Pe*, rođen 20.12.1*81.g u Nikšiću, nastanjen u Nikšiću - Šipačno bb, državljanin Crne Gore, završio osnovnu školu, nezaposlen, neoženjen, lošeg imovnog stanja, ranije neosuđivan
Kriv je,
Što je:

Dana 10.11.2014.g. u Nikšiću, iako je bio svjestan svog djela i htio njegovo izvršenje, isti je u državnoj šumi, u mjestu zvanom Papratne strane, u odjelu 26A, gazdinske jedinice, kojim područjem gazduje Uprava za šume - Pljevlja - Područna jedinica Nikšić, radi krađe oborio 30 stabala cera u ukupnoj količini od 2,45 m3 bruto mase orevnog drveta.

čime je učinio krivično djelo šumska krađa iz čl.324 st.1 Krivičnog zakonika.

Sud okrivljenom T* Z*u primjenom čl.4 st.2, čl.42, čl.52, čl.53 i čl.54 Krivičnog zakonika i čl. 374 ZKP-a, i z r i č e
USLOVNU OSUDU

Kojom mu utvrđuje kaznu zatvora u trajanju od 30 /trideset/ dana i istovremeno određuje da se ova kazna neće izvršiti ukoliko okrivljeni u roku od jedne godine po pravosnažnosti presude ne učini novo krivično djelo.

Sud primjenom čl.4 st.2, čl.32, čl.39 i čl.42 Krivičnog zakonika i čl. 374 Zakonika o krivičnom postupku, okrivljenog T* Z*a zbog izvršenja navedenog krivičnog djela OSUĐUJE na novčanu kaznu u iznosu od 200,00 eura, koju je dužan uplatiti u roku od 90 dana po pravosnažnosti presude, na žiro-račun ovoga suda br.832-152-32 a u protivnom sud će novčanu kaznu zamijeniti kaznom zatvora tako što će za svakih započetih 25,00 eura novčane kazne odrediti jedan dan zatvora.

Obavezuje se okrivljeni da na ime paušalnih troškova krivičnog postupka uplati iznos od 30,00 eura u roku od 15 dana po pravosnažnosti presude pod prijetnjom prinudnog izvršenja, na žiro-račun ovoga suda br. 832-152-32.

O b r a z l o ž e nj e
ODT Nikšić optužnim predlogom Kt.br. 551/14 stavio je na teret okrivljenom T* Z*u izvršenje krivičnog djela šumska krađa iz čl.324 st.1 KZ, pa je zamjenika ODT-a Karadžić Dragan, zastupajući optužni akt na glavnom pretresu, ostao pri istom u završnoj riječi uz predlaganje sudu da okrivljenog oglasi krivim i osudi po zakonu.

Okrivljeni T* Z* naveo je u svojoj odbrani da je kritičnoga dana oborio 30 stabala cera u mjestu zvanom Papratne strane, pri čemu je mislio da to čini u svojoj šumi budući da se šuma njegove porodice graniči sa državnom šumom. Njemu je toga dana bio prvi put da izađe u tu šumu da bere drva a kako mu je otac bio bolestan, nije mogao da mu pokaže granice između njihove i državne šume. On je znao da je državna šuma u blizini ali nije razmišljao o tome da može budući da ne zna granice između šuma, posjeći šumu u državnoj svojini. Znao je da ni u privatnoj šumi ne smije vršiti sječu nez doznaka lugara,a žao mu je ali se nije obratio šumaru za doznake. Ne osporava da je oborio 2,45 m3 drva.

Okrivljeni je u završnoj riječi ostao pri iznijetoj odbrani, ostavljajući pitanje svoje krivice sudu na ocjenu.

Sud je u dokaznom postupku saslušao svjedoka T* P*a, pročitao izvještaj Uprave za šume Pljevlja PJ Nikšić broj 696 od 13.11.2014.g. i pročitao izvod iz kaznene evidncije za okrivljenog.

Svjedok T* P* naveo je u svom iskazu da je kritičnoga dana obavljajući posao lugara, nakon što je oko 8 časova čuo šegu u državnoj šumi, otišao u mjestu Papratne strane gdje je zatekao T* Z*a kako šegom obara stabla. Kazao mu je da se radi o držanoj šumi i da se udalji što je ovaj i učinio, pri čemu mu nije rekao da vrši sječu u privatnoj šumi. Na licu mjesta je izvršio premjer oborenih stabala i utvrdio da se radi o količini od 30 stabala cera odnosno 2,45 m3. Inače, porodica T* Z*a na 300-400 metara posjeduje šumu i on je gledao ranije Z*a kako iz te šume odvozi drva. Postoje međnici koji razdvajaju državnu od privatne šume i misli da je okrivljeni znao da je ovoga puta obarao drva u državnoj šumi.

Iz IZVJEŠTAJA T* P*a radnika Uprave za šume Pljevlja - PJ Nikšić proizilazi da je isti vršio redovni obilazak lugarskog reona Javorak – Vojnik te da je u jutarnjim časovima oko 8 časova zatekao bespravnu sječu u državnoj šumi.

Sud nalazi da je na nesumnjiv način utvrđeno da je okrivljeni T* Z* dana 10.11.2014.g. u Nikšiću, iako je bio svjestan svog djela i htio njegovo izvršenje, isti je u državnoj šumi, u mjestu zvanom Papratne strane, u odjelu 26A, gazdinske jedinice, kojim područjem gazduje Uprava za šume - Pljevlja - Područna jedinica Nikšić, radi krađe oborio 30 stabala cera u ukupnoj količini od 2,45 m3 bruto mase orevnog drveta, kojim radnjama je ostvario sva bitna obilježja krivičnog djela šumska krađa iz čl. 324 st. 2 u vezi 1 KZ.

Nesporno je da je dana 10.11.2014.g. okrivljeni T* Z* oborio više cerovih stabala, u čemu je zatečen od strane lugara Uprave za šume Pljevlja PJ Nikšić. Prethodno navedeno proizilazi iz same odbrane okrivljenog, svjedočkog iskaza T* P*a te izvještaja Uprave za šume, pri čemu je od strane navedenog lugara premjerom ustanovljena količina posječenog ogrjevnog drveta (30 stabala cera odnosno 2,45 m3).

Okrivljeni ističe u odbrani da je sječu vršio misleći da to čini u šumi svoje porodice, ali sud takvu njegovu tvrdnju nije prihvatio nalazeći da je sračunato data radi izbjegavanja odgovornosti. Naime, lugar T* P* jasno je naveo da se u blizini državne šume – na 300 do 400 metara zaista nalazi šuma porodice okrivljenog ali je naveo i to da postoje međni znaci kao i da je ranije u više navrata okrivljeni odvozio posječena drva iz svoje šume, što sve dovodi konačno do zaključka kako okrivljenom nije bio stran rad sa drvima na datom području, te da je u više navrata dolazio na područje istog lokaliteta, pa mu je po ocjeni suda moralo biti poznato da je državna šuma mjesto na kome je kritičnom prilikom obavljao sječu, budući da je to jedini realan i logičan zaključak.

Kako je okrivljeni bio svjestan da radi krađe obara stabla u državnoj šumi, što je očigledno i htio jasno je da je djelovao sa direktnim umišljajem, pri čemu je oborio stabla u količini većoj od 1m3.

Sud je donio rješenje da se neće saslušavati predstavnik oštećene Uprave za šume jer bi insitiranje na izvođenju toga dokaza, po ocjeni suda isključivo doprinijelo odugovlačenju krivičnog postupka.

Prilikom odlučivanja o krivičnoj sankciji, sud je na strani okrivljenog u smislu čl.42 KZ kao olakšavajuće okolnosti cijenio njegovu nezaposlenost i slabo imovno stanje, kao i raniju neosuđivanost utvrdjenu iz izvoda iz kaznene evidencije, zbog čega mu je u odsustvu otežavajućih okolnosti, primjenom čl.53 i 54 KZ sud izrekao uslovnu osudu uz utvrđivanje kazne zatvora u trajanju od 30 dana koja kazna se neće izvršiti ukoliko u roku od jedne godine po pravosnažnosti presude okrivljeni ne učini novo krivično djelo, čime će se sa uspjehom ostvariti svrha ove krivične sankcije iz čl.52 KZ a u okviru opšte svrhe propisivanja i izricanja krivičnih sankcija iz čl.4 st.2 KZ.

Na osnovu čl.39 KZ okrivljenom je kao sporedna kazna izrečena novčana kazna u iznosu od 200,00 eura, a odlučujući o visini novčane kazne, sud je našao da se ne mogu primijeniti odredbe čl.39 st. 2 tač. 3 KZ jer se te odredbe odnose na izricanje novčane kazne kao glavne kazne a u ovom slučaju ima se primijeniti čl.39 st.1 KZ prema kome je propisano da novčana kazna ne može biti manja od 200,00 eura.

Okrivljeni je oglašen krivim pa ga je sud obavezao da na ime troškova krivičnog postupka uplati iznos od 30,00 eura koji se odnose na paušalne troškove postupka a koji iznos troškova je srazmjeran imovnim prilikama okrivljenog, trajanju i složenosti krivičnog postupka a ovo shodno čl.226 u vezi čl.229 ZKP-a.

Iz iznijetih razloga, suda je na osnovu čl. 374 ZKP-a, odlučio kao u izreci presude.

OSNOVNI SUD U NIKŠIĆU, dana 16.02.2015.g.

Zapisničar, S U D I J A,
Ćuzović Plana s.r. Perović Ivan s.r.

ZA TAČNOST OTPRAVKA TVRDI:

radnik suda.

PRAVNA POUKA Protiv ove presude dozvoljena je žalba u roku 8 dana
od dana prijema iste preko ovog SUDA VIŠEM
SUDU PODGORICA