K.br.62/14
U IME CRNE GORE
OSNOVNI SUD U KOLAŠINU , kao prvostepeni krivini po sudiji MIrjani Čepić kao sudiji pojedincu, uz učešće zapisničara Bošković Slavke, u krivičnom predmetu protiv okrivljenog A. A iz P., zbog krivičnog djela nedavanje izdržavanja iz čl.221 stav 1 Krivičnog zakonika, postupajući po optužnom aktu ODT Podgorica Kt.br.660/l3 od 20.0l.20l4.godine nakon održanog glavnog javnog pretresa u odsustvu okrivljenog, i prisustvu zastupnika optužnog akta zamjenika ODT Šćepanović Maje, donio je i javno objavio dana 30.09.20l4.godine -

P R E S U D U
OKRIVLJENI:

A. A., rođen ....godine u P., sa prebivalištem u mejstu rođenja Ul.N. J. br... P., sa trenutnim boravištem u R. T... Opština R.V. S. po zanimanju frizer -
KRIV JE
Zato što je:

Dana 11.06.2010.godine do dana podnošenja optužnog predloga u Podgorici ne daje izdržavanje sojoj malod.kćerki A. H. iako je zakonom obavezan, a koja obaveza mu je utvrđena pravosnažnom i izvršnom presudom Osnovnog suda u Podgorici P.br.44/l0 od ll.06.20l0.godine kojom je obavezan da svakomjesečno uplaćuje izdržavanje za svoju maloljetnu kćerku u iznosu od l00,00€ na žiro račun njene zakonske zastupnice F. E. od 01 do 05 u mjesecu za tekući mjesec.

-Čime je izvršio krivično djelo nedavanje izdržavanja iz čl.22l stav 1 Krivičnog zakonika
Pa mu sud primjenom citirane zakonske odredbe i čl.4,l3,l5,32,52,53 i 54 Krivičnog zakonika i čl.229 i 374 ZKP-a izriče
USLOVNU OSUDU

Kojom okrivljenom utvrđuje kaznu zatvora u trajanju od 2/dva/ mjeseca i istovremeno određuje da se ista neće izvršiti ukoliko okrivljeni u roku od jedne godine ne počini novo krivično djelo.

Obavezuje se okrivljeni da na ime sudskog paušala uplati iznos od 30,00€ prednje u roku od l5 dana od dana pravosnažnsti presude uplatom na budežtska sredstva suda.

Obavezuje se okrivljeni da izmiri sve dospjele obaveze počev od 11.06.2010.godine pa ubuduće i da uredno daje izdržavanje.

O b r az l o ž e nj e
ODT iz P. svojim optužnim aktom Kt.br.660/13 od 20.0l.20l4.godine stavio je na teret okrivljenom A. A.u, da je izvršio krivično djelo nedavanje izdržavanja iz čl.22l stav l Krivičnog zakonika ,na način mjesto i vrijeme činjenično i pravno opisano izrekom presude.

Pri podnijetom optužnom aktu zamjenik ODT Šćepanović Maka,ostala je do okončanja glavnog pretresa predlažući u završnoj riječi da sud okrivljenog oglasi krivim i osudi po zakonu, jer se na osnovu dokaza sprovedenih tokom postupka nesumnjivo utvrđuje da okrivljeni nije postupao po pravosnažnoj presudi Osnovnog suda Podgorica i davao izdržavanje za svoju maloljetnu kćerku u iznosu koji je sud odredio.

Sud je održao glavni pretres u odsustvu okrivljenog u smislu čl.457 ZKP-a ovo obzirom na činjenicu da okrivljeni nije dostupan državnim organima Crne Gore, da živi i radi u S., da sudu nije prijavio promjenu adresu, a da po izjavi zakonske zastupnice oštećene maloljetne A. H. ,isti trenutno boravi u A. bez bliže adrese, jer je riječ o skraćenom postupku i postupku koji se vodi u interesu maloljetnog djeteta .

U cilju utvrđivanja krivično pravne odgovornosti okrivljenog sud je u dokaznom postpku sproveo sledeće dokaze:izvršio uvid u presudu Osnovnog suda Podgorica P.br 44/l0 od ll.06.20l0.godine,pročitao zapisnik o saslušanju zakonske zastupnice F. E. i izvršio uvid u izvod iz KE na ime okrivljenog izdat od strane CB Podgorica br.245/l4-l960/2-l9l od 7.02.20l4.godine.

Iz presude P.br.44/l0 Osnovnog suda Podgorica od ll.06.20l0.godine utvrđuje se da je istom razveden brak između okrivljenog i F.E., da je maloljetna A. H.povjerena majci na čuvanje ,vaspitavanje i izdržavanje uz obavezu oca, ovdje okrivljenog da svakomjesečno doprinosi izdržavanju maloljetnog djeteta u iznosu od l00,00€ koji će uplaćivati na devizni račun zakonske zastupnice.

Iz iskaza Ferizović Emire datog pred ODT Podgorica Kt.br.660/13 od l6.0l.20l4.godine utvrđuje se da je sa okrivljenim bila u braku od 2002.godine koji je formalno trajao do 20l0.godine, mada je bračna zajednica prestala da postoji 2 godine prije donošenja presude.Prije nego što je brak sudski razveden okrivljeni je otišao da živi u S.gdje se ponovo oženio.Presudom kojom je razveden brak sud je utvrdio obavezu okrivljenog da svakomjesečno na devizni račun zakonske zastupnice uplaćuje iznos od l00,00€.Konkretno od donošenja presude dakle od ll.06.20l0.godine okrivljeni nije izvršio ni jednu uplatu na žiro račun koji je u te svrhe otvoren.Van ove obaveze propisane sudskom odlukom okrivljeni je poslao oštećenoj posredstvom W. U. određene novačne iznose koje je ona podizala u pošti, jednom 200,00€, nakon što je donijeta pravosnažna presuda njen suprug je i to uglavnom na dan rođendana djeteta slao iznose od po l00,00€ a poslednji put je to bilo tokom decembra 20l3.godine, kada je ponovo poslao l00,00€ nakon čega je otputovao u A..To je najviše bilo od 600-700 € ukupno.Pridružila se krivičnom gonjenju protiv okrivljenog i istakla imovinsko pravni zahtjev.

Iz izvoda iz KE izdatog na ime okrivljenog od strane Uprave policije CB Podgorica br.29-245/l4 -l960/2-191 utvrđuje se da okrivljeni do sada nije osuđivan.

Cijeneći naprijed dokaze sud nalazi da su se u radnjama okrivljenog A. A.a stekli svi elementi bića krivičnog djela nedavanje izdržavanja iz čl.22l st.1Krivičnog zakonika CG, jer je nesporno da okrivljeni nije postupio po pravosnažnoj i izvršnoj sudskoj odluci, na način kako je to precizirano istom.Ovakav zaključak proizilazi iz iskaza zakonske zastupnice maloljetne Hane A. koja se decidno izjasnila da od dana pravosnažnosti presude ni jedna uplata nije legla na njen devizni račun koji je kod Prve banke otvoren isključivo za potrebe davanja alimentacije od strane okrivljenog.Nesporno je da je okrivljeni uplaćivao određene novčane iznose, ali da su ti iznosi davani uglavnom za rođendan maloljetnog djeteta, te da iznos zaostalih neplaćenih alimentacija je znatno veći od iznosa koji je uplaćen od strane okrivljenog.U pogledu psihičkog odnosa učinioca prema izvršenom djelu očigledno je da je okrivljeni postupao umišljajno, svjestan svoga djela znajući da je isto zabranjeno.

Opredjeljujući se za krivičnu sankciju sud je cijenio sve okolnosti od značaja za individulazaciju iste, a tiču se ličnosti okrivljenog i djela stavljenog mu na teret, pa je od olakašavajućih okolnosti na strani okrivljenog našao da isti do sada nije osuđivan, dok otežavajućih okolnosti nije bilo. Pri činjenici da je za ovo krivično djelo predviđena novčana kazna ili kazna zatvora do l /jedne/ godine sud je okrivljenom izrekao uslovnu osudu, u trajanju od 2/dva/ mjeseca i odredio rok provjere od l/jedne/ godine koji je po mišljenju suda dovoljno dug u cilju provjere počinioca, pa je nadalje mišljenja da će se prijetnjom kaznom dovoljno uticati na okrivljenog da ubuduće ne vrši krivična djela, te da će istom postići svrha kako specijalne tako i generalne prevencije.

Sud je saglasno čl.22l stav 4 Krivičnog zakonika obavezao okrivljenog da izmiri sve dospjele obaveze počev od 11.06.20l0.godine od dana pravosnažnosti presude P.br.44/20l0 , te da u buduće uredno daje izdržavanje.

Kako je okrivljeni oglašen krivim to ga je sud saglsno čl.229 u vezi čl.226 ZKP-a obavezao na plaćanje sudskog paušala u iznosu od 30,00€ koji je srazmjeran dužini trajanja postupka .

Sa svega naprijed izniejtog odlučeno je shodno čl.374 ZKP-a.

OSNOVNI SUD KOLAŠIN

Dana 30.09.20l4.godine
Zapisničar, Sudija,
Bošković Slavkas.r. Mirjana Čepić s.r.

PRAVNA POUKA: protiv ove presude može se izjaviti žalba Višem sudu u Bijelom Polju .žalba se podnosi preko ovog suda.