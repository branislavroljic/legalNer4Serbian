K.br. 41/16
U IME CRNE GORE
Osnovni sud u Kolašinu kao prvostepeni krivični po sudiji Mirjani Čepić kao sudiji pojedincu, uz učešće zapisničara Bošković Slavke u krivičnom predmetu protiv okrivljenog V. D. iz P., zbog krivičnog djela lažno prijavljivanje iz čl.388 stav 4 Krivičnog zakonika,postupajući po optužnom predlogu ODT Podgorica Kt.br.238/16 od 23.03.2016.godine, nakon održanog glavnog javnog pretresa u prisustvu zastupnika optužnog akta po ovlašćenju Rukovodioca ODT Kolašin Savjetnika Rakočević Stanka i okrivljenog donio je i javno objavio dana 17.06.2016.godine
P R E SU D U
OKRIVLJENI:

V. D.,JMBG... od oca M. i majke M. ,rođene A.rođen ....godine u P., sa prebivalištem u P.,Ulica K. br. ... državljanin CG,završio SSS, nezaposlen, razveden, otac jednog djeteta , lošeg imovog stanja do sada neosuđivan-
KRIV JE
Zato što je:

Dana 12.02.2016.godine u Podgorici u prostorijama Uprave policije CB Podgorica, svjestan svog djela čije je izvršenje htio , znajući da je njegovo djelo zabranjeno , prijavio da je učinjeno krivično djelo za koje se goni po službenoj dužnosti iako je znao da to djelo nije učinjeno, na način što je kao građanin službenicima policije na zapisniku Ku.br.105/2016 od 12.02.2016.godine dao obavještenje da je istog dana u Ul.K., ispred njegove porodične kuće u kontakt bravi protivpravno oduzeto njegovo PMV marke "Renault 19 Shamade" sive boje reg.PG CJ 677 vrijednosti oko 500,00€, pri čemu je zna da vozilo nije ukradeno, jer je predhodno upravljao istim u ulici K. i prouzrokovao saobraćajnu nezgodu ,tako što je udario u vozilo marke VW Polo reg.oznake PG ... vlasništvo P. I. koje je bilo parkirano u označenoj ulici, kojom prilikom mu je na licu mjesta prilikom kontakta sa vozilom Polo, ispao branik njegovog vozila sa jednom reg.oznakom , nakon čega se, kako nebi bio otkriven za počinjeni saobraćajni prekršaj dao u bjekstvo, a zatim je vozilo ostavio u blizini raskrsnice Ul.M. S. i B. J.,da bi dana 15.02.2016.godine obavijestio službenike Policije da je navodno pronašao ukradeno vozilo,zbog čega je Policija izašla na lice mjesta,izvršila uviđaj saobraćajne nezgode, te je nakon toga istima kao građanin na zapisniku br.59-18 /21 od 15.02.2016.godine naveo da je lažno prijavo krađu njegovog vozila,
- Čime je izvršio krivično djelo lažno prijavljivanje iz čl.388 stav 4 Krivičnog zakonika CG.

Pa mu sud primjenom citirane zakonske odredbe i članova 2,4,32,52,53,54 Krivičnog zakonika CG kao i članova 226 i 374 ZKP-a izriče
USLOVNU OSUDU

Kojom okrivljenom utvrđuje kaznu zatvora u trajanju od 3/tri/ mjeseca i istovremeno određuje da se ista neće izvršiti ukoliko okrivljeni u roku od 1/jedne /godine ne počini novo krivičo djelo.

Obavezuje se okrivljeni da na ime sudskog paušala plati iznos od 30,00€ u roku od 15 dana od dana prvosnažnosti presude pod prijetnjom prinudnog izršenja uplatom naznačenih sredstava na račun budžeta CGbr 832-196-94.

O b r a z l o ž e nje
ODT iz Podgorice svojim optužnim aktom Kt.br.238/16 od 23.03.2016.godine stavio je na teret okrivljenom da je počinio krivičo djelo lažno prijavljivanje iz čl.388 stav 4 Krivičnog zakonika CG, na način mjesto i vrijeme činjenično i pravno opisano izrekom presude.Pri podnijetom optužnom aktu ostao je do okončanja glavnog pretresa predlažući u završnoj riječi da sud okrivljenog oglasi krivim i osudi po zakonu.

Okrivljeni je u cjelosti priznao izvršenje krivičnog djela i prihvatio krivičnopravnu odgovornost za isto , a ostao pri odbrani datoj na zapisnik pred ODT Podgorica od 11.03.2016.godine gdje je takođe priznao izvršenje krivičnog djela, navodeći da nakon saobraćajne nezgode, kada je shvatio da je njegovo vozilo neregistrovano a da je popio 2-3 piva, uplašio se vratio se u vozilo i napustio lice mejsta.Kada je došao do naselja Blok br.V primijetio je da na vozilu nema prednjeg branika i tablice i odlučio da pođe u Policiju i prijavi da mu je vozilo ukradeno, to je uradio u namjeri da prikrije nezgodu, odnosno da prikrije svoju krivicu za isto.Vozilo je ostavio u bloku br.V, a nakon 2-3 dana otišao u Policiju i rekao da je vozilo pronašao.Službenici policije su ga tada pozvali na razgovor i on im je sve ispričao i šta se zaista dogodilo.U završnoj riječi ostao je pri priznanju datom tokom postupka.

Kako je okrivljeni u cjelosti priznao izvršenje krivičnog djela i prihvatio krivično pravnu odgovornost za isto, to je sud shodno čl.340 ZKP-a donio rješenje da se u dokaznom postupku ne provode dokazi predloženi aktom ODT izuzev od onih od kojih zavisi vrsta i težina krivične sankcije,te je izvršio uvid uizvod KE br. 97/2016 izdat od strane Ministarstva pravde iz kojeg je utvrdio da okrivljeni do sada nije osuđivan.

Cijeneći sve izvedene dokaze kako pojedinačno tako i u njihovom međusobnom odnosu sud nalazi da su se u radnjama okrivljenog stekli svi elementi bića krivinog djela lažno prijavljivanje iz čl.388 Krivičnog zakonika.Nesporno je da je okrivljeni dana 12.02.2016.godine u Podgorici u prostorijama Uprave policije CB Podgorica svjestan svog djela čije je izvršenje htio , znajući da je njegovo djelo zabranjeno , prijavio da je učinjeno krivično djelo za koje se goni po službenoj dužnosti iako je znao da to djelo nije učinjeno, na način što je kao građain službenicima policije na zapisniku Ku.br.105/2016 od 12.02.2016.godine dao obavještenje da je istog dana u Ul.K., ispred njegove porodične kuće u kontakt bravi protivprpavno oduzeto njegovo PMV marke "Renault 19 Shamade" sive boje reg.PG CJ ... vrijednost oko 500,00€ pri čemu je zna da vozilo nije ukradeno, jer je predhodno upravljao istim u ulici Kosmaskoj prouzrokovao saobraćajnu nezgodu tako što je udario u vozilo marke VW Polo reg.oznake PG AM... vlasništvo P. I. koje je bilo parkirano u označenoj ulici, kojom prilikom mu je na licu mjesta prilikom sa kontaktom vozila Polo ispao branik njegovog vozila sa jednom reg.oznakom , nakon čega se kako nebi bio otkriven za počinjeni saobraćajni prekršaj dao u bjekstvo, a zatim je vozilo ostavio u blizini raskrsnice Ul.M. S. i B. J. , da bi dana 15.02.2016.godine obavijestio službenike Policije da je navodno pronašao ukradeno vozilo, zbog čega je Policija izašla na lice mjesta izvršila uviđaj saobraćajne nezgode, te je nakon toga istima kao građanin na zapisniku br.59-18 /21 od 15.02.2016.godine naveo da je lažno prijavo krađu njegovog vozila.Ovakav zaključak suda temelji se na priznanju okrivljenog u koje priznanje sud nije imao razloga da posumnja obzirom na činjenicu da je okrivljeni i prije pokretanja postupka pošao u Policju i priznao da je sakrio svoje vozilo, a potom prijavio da mu je isto ukradeno, u čemu su u cjelosti potvrđeni navodi optužnog akta.

Cijeneći psihički odnos počinioca prema djelu,zaključuje se da je okrivljeni postupao sa umišljajem , svjestan svog djela i znajući da je njegovo djelo zabranjeno .Motiv zbog kojih se vrši lažno prijavljivanje odnosno obmanjivanje drugog lica nije od značaja za postojanje samog djela.

Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste, a tiču se ličnosti okrivljenog i djela stavljenog mu na teret,pa je od olakšavajućih okolnosti na strani okrivljenog našao da je riječ do sada neosuđivanom licu i da je priznao izvršenje krivičnog djela,da je otac jednog djeteta, dok otežavajućih okolnosti nije bilo, imajući u vidu činjenicu da je za ovo krivično djelo predviđena kazna zatvora od 3 mjeseca do 3 godine, a imajući u vidu naprijed navedene olakšavajuće okolnosti sud je okrivljenom izrekao uslovnu osudu i istu uslovio na period od godinu dana koji je po mišljenju suda dovoljno dug u cilju provjere ponašanja počinio te nadalje da će se ovakvom vrstom krivične sankcije postići svrha kažnjavanja predviđena čl.32 Krivičnog zakonika.

Kako je okrivljeni oglašen krivim to ga je sud obavezao na plaćanje sudskog paušala u iznosu od 30.00€ koji je srazmjeran dužini trajanja postupka i imovinskim prilikama okrivljenog, a shodno čl.226 ZKP-a.

Sa svega napšrijed iznijetog odlučeno je shodno čl.374 ZKP-a.

OSNOVNI SUD U KOLAŠINU

Dana 17.06.2016
Zapisničar,Sudija
Bošković Slavka s.r. Mirjana Čepić s.r.

PRAVNA POUKA: protiv ove presude može se izjaviti žalba Višem sudu u B.Polju u roku od 8 dana od dana prijema pismenog otpravka presude .Žalba se podnosi preko o vog suda.