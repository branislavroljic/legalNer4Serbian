K.br. 121/15
U IME CRNE GORE
OSNOVNI SUD U CETINUJU, prvostepeni krivični, sudija Jelena Perović Kovačević, uz učešće Vjere Jovićević, kao zapisničara, u krivičnom predmetu protiv okrivljenog V. Ž. iz C., zbog krivičnog djela nasilničko ponašanje iz člana 399 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt. br.68/14 od 23.10.2014. godine, nakon glavnog i javnog pretresa održanog dana 11.02.2016. godine u prisustvu zastupnika optužbe Padalica Katarina, državnog tužioca u Osnovnom državnom tužilaštvu Cetinje, okrivljenog i njegovog branioca advokata I. L., donio je i istog dana javno objavio

PRESUDU

Okrivljeni: V. Ž. JMBG ...., od oca M. i majke D., rodjene R., rodjen .... godine u C., sa prebivalištem u C., državljanin C. G., oženjen, otac dvoje djece, pismen, sa završenom osnovnom školom, nezaposlen i neosudjI.,
Na osnovu člana 373 tačka 2 Zakonika o krivičnom postupku
OSLOBAĐA SE OD OPTUŽBE
Kojom je predstavljeno da je:

Dana 19.04.2014.godine oko 21,00 čas, u naselju O.. P. bb, u C., svjestan svog djela čije je izvršenje htio, znajući da je njegovo djelo zabranjeno, vršenjem nasilja prema drugom ugrozio spokojstvo građana‚i remetio javni red i mir, na način što je prišao oštećenom P. S. iz B., te ga nakon kraćeg verbalnog sukoba fizički napao, zadajući mu jedan udarac stisnutom pesnicom u predjelu lica, na koji način je oštećenom nanio laku tjelesnu povredu u vidu hematoma - krvnog podliva na donjoj usni veličine 1 x 1 cm.

- čime bi izvršio krivično djelo nasilničko ponašanje iz člana 399 Krivičnog zakonika Crne Gore
Troškovi postupka padaju na teret budžetskih sredstava suda
Obrazloženje
Optužnim predlogom Osnovnog državnog tužilaštva u Cetinju Kt br. 68/14 od 23.10.2014. godine, okrivljenom V. Ž. stavljeno je na teret da je izvršio krivično djelo nasilničko ponašanje iz člana 399 Krivičnog zakonika Crne Gore. Zastupnik optužbe je prije završne riječi precizirao dispozitv optužbnog predloga kao u izreci presude i u završnoj riječi ostao u cjelosti pri preciziranom optužnom predlogu i predložio da se okrivljeni V. Ž. oglasi krivim zbog krivičnog djela koje mu je stavljeno na teret, te da se isti osudi po zakonu.

Okrivljeni V. Ž. je u svojoj odbrani naveo da ne priznaje izvršenje krivičnog djela, te da je u toku noći 18.04.2014. godine iz vozila "Ford Fiesta" njegovog brata V. D., koje vozilo je bilo parkirano u blizini nihove kuće, nestao akumulator žute boje, sa kojim vozilom su prethodnog dana upravljali P. S. i neki od njegove braće. Sledećeg jutra vozila nije bilo, a prethodni dan je tuda šetao P. S., zadržavajući se pored vozila njegovog brata. Dana 19.04.2014. godine nalazio se ispred kuće sa svojim bratom D., kada je naišao P. S., nakon čega ga je D. upitao da li mu je on ukarao akumulator, našto mu je S. rekao da nije, ali da će mu vratiti žuti akumulator, nakon čega mu je okrivljeni rekao da nema problema i da ga ostavi na terasu, te da ga niko neće dirati. U jednom trenutku, potpuno bez razloga, P. je nasrnuo na njega, pa je okrivljeni, da bi se zaštitio, istog uhvatio rukama preko ramena i odgurnuo ga, ali ga nije udarao. Kako je P. i dalje nasrtao na njega pritrčali su komšije L. M. i N., kao i njegov brat D. nakon čega su uspjeli da spriječe dalji fizički sukob, odnosno S.ov napad na njega. Nakon toga se S. udaljio od njihove kuće nekih 200-300 m govoreći nekome na telefon da su ga oni napali, te da taj neko dođe kako bi ih pobili zajedno sa njim. Poslije nekih 5 minuta su došli M. J., M. I. i Ž. M., a za njima i P. S., nakon čega su ih ta tri momka pitala o čemu se radi i tada je P. S. preko njih pokušao da nasrne na njegovog brata D. u čemu su ga ta tri momka spriječila. Kada su vidjeli o čemu se radi S. su uveli u njihovo vozilo, nakon čega su otišli. Pojasnio je da im je S. prijetio da sve nije gotovo, da će ih ubiti, te da će se još viđeti posle ovoga, ponavljajući to više puta. Od tih prijetnji osjetio je strah i ugroženost za sebe i svoju porodicu, jer je S. bez ikakvog razloga nasrnuo na njega i njegovog brata. Sve navedeno su mogli čuti M. I., Ž. M., L. M. L. N., K. M.. Nije vidio da S. ima povrede, od njega ih nije mogao dobiti jer ga on nije udarao. Na pretresu je pojasnio da je moguće da je u tom guranju, a nakon što je oštećeni nasrnuo na njega nekako istog zakačio te da je zadobio taj hematom. Ostavlja tu mogućnost ali zaista nije siguran, u svakom slučaju oštećeni je njega napao kao, što je sve objasnio u svojoj odbrani. Ne može da kaže da ga je udario niti stisnutom pesnicom niti dlanom, a moguće je da ga je zakačio ne zna kako, ali on nije primijetio da oštećeni ima povredu. U završnoj riječi je prihvatio odbranu svog branioca.

Branilac okrivljenog je u završnoj riječi naveo da smatra da u konkretnom slučaju u radnjama okrivljenog V. Ž. nema elemenata krivičnog djela nasilničkog ponašanja iz čl. 399 Krivičnog zakonika, koje mu se optužnim predlogom stavlja na teret, da ne stoje navodi optužbe da je okrivljeni voljno fizički napao oštećenog, već je kritične prilike samo reagovao u cilju zaštite svog tjelesnog integriteta jer je upravo oštećeni krenuo fizički da napadne okrivljenog. Okrivljeni ostavlja mogućnost da je prilikom guranja na neki način nanio tjelesnu povredu oštećenom, ali to zasigurno nije bilo udarcem stisnutom pesnicom. Takodje, odbrana smatra da u konkretnom slučaju nije došlo do ugrožavanja spokojstva gradjana. U konkretnim radnjama okrivljenog ima elemenata prekršaja a nikako elemenata krivičnog djela. U svakom slučaju sudu ostavlja na ocjenu donošenje odluke. U koliko bi sud našao da u radnjama okrivljenog ima elemenata krivičnog djela koje mu se stavlja na teret predložio je da prilikom odmjeravanja kazne ima u vidu da je okrivljeni ranije neosudjI.o lice, otac dvoje maloljetne djece, lošeg imovnog stanja, te da cijeni i držanje okrivljenog nakon predmetnog dogadjaja. Nadalje je naveo da smatra da je oštećeni izazvao tuču na način što je nasrnuo na okrivljenog
Sud je u dokaznom postupku na saglasan predlog stranaka pročitao iskaze svjedoka - oštećenog P. S. te svjedoka L. N., L. M., Ž. M., K. M., Ž. V., saslušao svjedoka V. D., na saglasan pedlog stranaka pročitao nalaz i mišljenje sudskog vještaka medicinske struke dr. R. S. sa pratećom dokumentacijom o vrsti i visini zadobijenih tjelesnih povreda za oštećenog P. S., pročitao pravosnažnu presudu Osnovnog suda u Cetinju K. 141/14 od 04.12.2014. godine, pročitao Uvjerenje Ministarstva pravde Crne Gore br. 0103/3624 od 17.07.2014. goidne iz izvoda iz kaznene evidencije na ime okrivljenog V. Ž..

Svjedok oštećeni P. S. je u svom iskazu naveo da se ne sjeća tačnog datuma, ali da zna da je bio april mjesec 2014.godine negdje oko 21 čas kada se vraćao iz posjete svom bratu od ujaka, kada je morao proći pored kuće u kojoj stanuje V. D. iz koje kuće je isti izašao i pitao ga zašto mu je prethodne večeri ukrao akumulator, našto mu je oštećeni rekao da nije, već da je prethodne večeri bio kod gazde gdje je privatno radio fizičke poslove, te da kradju može slobodno prijaviti policiji jer je oštećeni spreman ići na poligraf. Dok su razgovarali iz kuće je izašao njegov brat V. Ž. govoreći mu da vrati akumulator, te da on zna da ga je oštećni ukrao našto mu je oštećeni ponovio sve ono što je rekao i D. U tom momentu V. Ž. mu je prišao i zadao mu jedan udarac stisnutom pesnicom u predjelu lica, čupajući ga za majicu nakon čega se oštećeni otrgao i pobjegao. Nakon toga pozvao je druga Ž. M. govoreći mu da su ga napali Ž. i D. te da dodje za njega kod Z. trafike kako bi ga poveo kući. Ubrzo je kolima došao Ž. M. a sa njim u auto su bili J. i I. M., pa se oštećeni okuražio, prišao V. D. govoreći mu ponovo da nije ukrao akumulator, a kako ga je D. psovao oštećeni se iznervirao i istog uhvatio rukama za grlo kada su im prišli Ž. M., J. i I. M. i povukli ga prema autu. Dok su ga vukli prema autu iznerviran je rekao "ubiću ga, puštite me" što se odnosilo samo na V. D.. Nije mislio da ga stvarno ubije već je to rekao u afektu. Nakon toga nije imao više bilo kakvog kontekta sa V. D. i Ž.. Pojasnio je da su L. M. i L. N. u medjuvremenu nakon što ga je udario V. Ž., a prije nego što su došli njegovi drugovi, pristigli na lice mjesta i pokušavali V. da zaustave a njega da pošalju kući obzirom da su V.i bili agresivni i svo vrijeme su ga psovali. Nakon toga je otišao u bolnicu gdje mu je ukazana ljekarska pomoć i konstatovane zadobijene tjelesne povrede koje je zadobio od strane V. Ž.. K. M. nije prisustvovao tom dogadjaju, a Ž. V. je tuda prošao nakon što se sve završilo.

Svjedok V. D. je u svom iskazu naveo naveo da je jednog jutra vidio da u njegovom vozilu marke "Ford fiesta" nije bilo akumulatora. Istog dana uveče sreo je S. pitajući ga da li mu je on ukrao akumulator. Govorio je da nije, a nakon nekog vremena mu je rekao da će mu vratiti akumulator, odnosno donijeti isti takav i ako ga nije ukrao. U blizini je bio njegov brat Ž. koji je sa S. glasnije razgovarao ali nije bilo svadje, prijetnje, uvrede niti bilo čega drugog. Kada je S. krenuo poslije par koraka se vratio i zaletio se prema njegovom bratu Ž. tako da su se njih dvojica počupali za odjeću, ali se nijesu medjusobno udarali niti je njegov brat udarao S., a razdvojio ih je komšija Ž. V. Sve su to mogli čuti L. M. i N., koji su se nalazili u blizini njihove kuće. P. S. se udaljio, pozvao nekog telefonom govoreći mu da dodje. Poslije par minuta vozilom su do njihove kuće došli M. J., M. I. i Ž. M., a kada ih je vidio S. je pritrčao D. uhvatio ga rukama za kragnu od majice prijeteći mu da će ga ubiti. M. J. i I., Ž. M., L. N. i M. uspjeli su da ga maknu sa njega, nakon čega je opet počeo da viče "još sve nije gotovo ubiću vas, još ćemo se mi vidjeti poslije ovoga" što se odnosilo na D. i Ž.. S.ovi drugovi su uspjeli da ga stave u auto te da ga odvezu. Ne sjeća se da li je K. bio svo vrijeme tu te da li je mogao sve vidjeti ili čuti ili je došao kad se sve završilo. Bio je blizu P. S. i isti nije imao nikakve povrede. Na glavnom pretresu je pojasnio da nije vidio da je njegov brat - okrivljeni udario oštećenog.

Svjedoka L. N. je u svom iskazu naveo da se ne sjeća tačnog datuma, čini mu se da je bilo proljetos,te da zna da je bilo uveče, da je bio mrak i padala je kiša kada je slučajno izašao iz kuće i vidio na ulici ispred kuće gdje stanuje V. D., udaljeno možda 20-30 metara od te kuće, da je okupljeno više ljudi medju kojima je bio i njegov brat M.. Mislio je da se nekome pokvario auto jer je tu bilo parkirano neko vozilo ali ne zna koje nije obraćao pažnju. Došao je blizu njih, pitao brata što se dešava našto mu je on odmahnuo rukom govoreći da nije ništa, pa se svjedok vratio svojoj kući. Nije prisustvovao bilo kakvoj svadji ili tuči a V. i P. zna iz komšiluka. Medjutim kako je kod P. više djece i kako su vremenom porasli ne razlikuje ih, ne zna ko je od tada od P. bio na ulicu. Tom prilikom na ulicu je bilo 5-6 lica ali kako se odmah vratio kući ne može se izjasniti ko su bila ostala lica niti je obraćao pažnju na to.

Svjedok L. M. je u svom iskazu naveo da se ne sjeća kada ali zna da je bila noć, da je šetao psa kada je primijetio nekakvu raspravu izmedju braće V. D. i Ž. i P. S. Gurali su se i nije mogao razumjeti što su govorili jedni drugima. Prišao je govoreći im da se ne svadjaju, a pošto je P. S. jako mlad, praktično dijete njega je odmakao i u toliko su došli još neki momci i pošto je vidio da se situacija smirila otišao je kući. Ne zna ko je od tih momaka dolazio jer je bio mrak, počela je kiša da pada, a sve su to mladji momci sa kojima se on ne druži pa ih ne zna. Tom prilikom nije primijetio da S. ima povrede, nije ga ni zagledao niti je čuo da je bilo ko kome prijetio.

Ssvjedok Ž. M. je u svom iskazu naveo da se negdje na proljeće 2014.godine nalazio u posjetu kod zeta J. M. kada ga je zet zamolio da ga poveze do prodavnice, a sa njima je krenuo i njegov brat I.. U toku vožnje na telefon ga je pozvao P. S. sa kojima je nekada zajedno radio na teritoriji B. govoreći mu da ima nekakav problem sa nekim momcima u vezi nekog akumulatora, te da se nalaze kod trafike na magistrali. Njih trijica su vozilom došli do tamo kada je vidio S. kako stoji na magistrali, a ispred jedne kuće su bila dva momka po prezimenu V., koje zna iz vidjenja, a imena im ne zna. Okolo je bilo još ljudi ali nije obraćao pažnju ko, niti se može izjasniti o tome ko je bio prisutan, ali je dosta ljudi vikalo u glas tako da ne zna što su govorili. U momentu kada je zaustavio vozilo S. je krenuo da prelazi magistralu u pravcu kuće gdje su bili ti momci V., ali je njegov zet M. J. izašao iz vozila uhvatio S. za ruku, sjeo ga na zadnje sjedište vozila nakon čega su ga odvezli malo dalje. Kako je S. sjedio iza njega, a već je bio mrak nije mogao vidjeti da li je on povrijedjen i nijesu nešto posebno ni razgovarali osim što mu je svjedok govorio da se smiri. S. su ostavili u ulicu kod vrtića, a oni su nastavili svojim poslom. Dok je bio tamo prisutan nije čuo da je S. bilo kome prijetio, ali pojašnjava da je bilo dosta ljudi koji su vikali u glas tako da nije mogao čuti ko je što govorio.

Svjedok K. M. je u svom iskazu naveo da se isti ne sjeća tačnog datuma, da je bilo u večernjim časovima da se nalazio u svojoj kući kada je čuo neku graju i kada je izašao napolje i vidio da ima više okupljenih lica na ulici u blizini kuće V. D. Kako je bio mrak, a njegova kuća je od kuće V. D. udaljena nekih 50 metara nije mogao da razazna ko su ta lica, ali je čuo da je neko vikao D. nešto u smislu da će da ga ubije i zakolje. Kako je svjedok kum sa D. bratom Ž. odlučio je da podje i da vidi o čemu se radi, ali se prethodno vratio u kuću da se obuče. Kada se obukao i izašao iz kuće i krenuo prema kući V. D. tamo je zatekao Ž. i D. i njihove porodice, dok su se ostala lica bila razmakla. Poznaje V. Ž., V. D. i P. S., ali kako je bio mrak nije mogao da prepozna da li su se oni nalazili u toj grupi ljudi koji su pravili buku.

Svjedok Ž. V. je u svom iskazu naveo da je bio april mjesec 2014.godine, uveče kada je svjedok prolazio pored kuće M. i na ulici vidio jednog od P. kao i jednog čovjeka po prezimenu V., i isti su se nešto prepirali. Čuo je da V. pominje akumulator, a prolazeći pored njih obratio im se riječima "što je to komšija" i nastavio kretanje Obilića ulicom. Nije obraćao pažnju i ne može se izjasniti da li je tu bio još ko prisutan osim njih dvojice, a definitivno nije bilo fizičkog sukoba, jer da je to vidio on bih razdvojio. Dok je prolazio i udaljavao se čuo je prepirku izmedju njih dvojice ali nije obraćao pažnju na to niti se vraćao tako da se ne može izjasniti što su govorili. Nije primijetio da je bilo ko od njih dvojice imao povrede.

Iz nalaza i mišljenja sudskog vještaka medicionske struke dr. R. S. datog 23.10.2014 godine sa pratećom medicinskom dokumentacijom o vrsti i težini zadobijenih tjelesnih povreda za oštećenog P. S., sud je utvrdio da je vještak na uvid stavljen izvještaj ljekara Jedinice za HMP C. br. 2699 gdje se vidi da je dana 19.04.2014.godine pregledan P. S. te da su mu konstatovane povrede modrica veličine 1x1cm na gornjoj usni. TA 130/70 te da nije gubio svijest i rekonstruiše dogadjaj. Do povrede je došlo udarcem tupe zamahnute sile (stisnuta pesnica), mehanizam nastanka tjelesne povrede je udarac tupom zamahnutom silom, kojom prilikom je nastao hematom, to jeste krvni podliv na gornjoj usni na osnovu koje medicinske dokumetnacije je vještak dao mišljenje da je P. S. zadobio laku tjelesnu povredu.

Iz pravosnažne presude Osnbovnog suda u Cetinju K. br. 141/14 04.12.2014. godine, sud je utvrdio da je P. S. osuđen na kaznu zatvora u trajanju od 30 (trideset) dana, uslovno na 1 (jednu) godinu, zbog krivičnog djela ugrožavanje sugurnosti iz čl. 168 st. 1 Krivičnog zakonika Crne Gore, a popvodom istog događaja, odnosno da je oštećeni P. S. dana 19.aprila 2014.godine, oko 21,00 čas, u naselju O. p. u C., nakon konflikta koji je imao sa oštećenim V. D. i njegovim bratom V. Ž., oba iz C., iako svjestan da izgovorenom prijetnjom da će napasti na život i tijelo oštećenog V. D. ugrožava njegovu sigurnost, oštećenog V. D. je uhvatio rukama u predjelu vrata, a kada su se: Ž. M., M. I. i M. J., umiješali da spriječe dalji konflikt, te okrivljenog odvodili sa lica mjesta, isti je voljno oštećenom V. D., povišenim tonom uputio prjietnju sadržine: “Ubiću ga, puštite me”, koje prijetnje su kod oštećenog V. D., izazvale osjećaj straha i ugroženosti za sopstveni život i tijelo.

Iz Uvjerenja Ministarstva pravde Crne Gore br. 0103/3624 od 17.07.2014. goidne iz izvoda iz kaznene evidencije na ime okrivljenog V. Ž., utvrdjeno je da isti do sada nije osudjivan.

Cijeneći provedene dokaze, pojdinačno i u njihovoj međusovnoj povezanosti, a imajući u vidu i ukidne razloge iz presude Višeg suda u Podgorici Kž. br. 900/15 od 15.10.2015. godine, sud je našao da provedenim dokazima nije dokazano da je okrivljeni V. Ž. učinio djelo koje mu se stavlja na teret.

Optužnim predlogom Osnovnog državnog tužilaštva u Cetinju okrivljenom V. Ž. stavljeno je na teret da je izvršio krivično djelo nasilničko ponašanje iz člana 399 Krivičnog zakonika, a koje krivično djelo čini onaj ko grubim vrijeđanjem ili zlostavljanjem drugog, vršenjem nasilja prema drugom, izazI.jem tuče ili drskim i bezobzirnim ponašanjem ugrozi spokojstvo građana ili remeti javni red i mir, ukoliko je to izvršeno u grupi ili je nekom licu nanešena laka tjelesna povreda ili je došlo do teškog ponižavanja građana. Pri tome, nasilniško ponašanje znači vršenje nasilja, koje za posljedicu ima ugrožavanje spokojstva građana ili teže remećenje javnog reda i mira i koja za razliku od istorodnog prekršaja ima ozbiljene poljedice po spokojstvo građana ili javni red i mir, pa je sud imajući u vidu obilježja krivičnog djela, te sprovedene dokaze, mišljenja da u postupku nije dokazano da se okrivljeni ponašao u smislu krivičnog djela nasilničko ponašanje iz člana 399 Krivičnog zakonika Crne Gore, niti su nastupile podljedice u smislu ugrožavanja spokojstva građana ili težeg remećenja javnog reda i mira.

Naime, okrivljeni je u svojoj odbrani naveo da je predmetnom prilikom imao prepirku sa oštećenim P. S. oko ukradenog akumulatora, te da je u jednom trenutku, potpuno bez razloga, P. nasrnuo na njega, pa je okrivljeni kako bi se zaštitio, istog uhvatio rukama preko ramena i odgurnuo ga, ali ga nije udarao, a moguće ga je u guranju zakačio, a odbranu okrivljenog je u bitnom potvrdio svjedok V. D. koji je decidno naveo da, kada se S. nakon što je krenuo, vratio i zaletio se prema njegovom bratu - okrivljenom nakon čega su se njih dvojica počupali za odjeću, a koje iskaze je sud prihvatio kao istinite, cijeneći ih kao uvjeriljive i međusobno saglasne, nemajući razloga da sumnja u njihovu objektivnost. Ovakve navode okrivljenog i svjedoka V. D. potvrdio je i svjedok Ž. V. koji je u bitnom naveo da kada je prolazio pored kuće M., na ulici je vidio jednog od P. kao i jednog čovjeka po prezimenu V., a isti su se nešto prepirali, a čuo je da V. pominje akumulator, dok su svjdoci L. M. i Ž. M., čuli prepirku između okvljenog i negovog brata i oštećenog, ali nijesu razumjeli zbog čega se prepiru jer su svi govoriili u glas, dok su svjedoci L. N. i K. M. poosvjedočili da je tu bio okupljen veći broj lica ali da nijesu vidjeli o čemu se radi, a svjedok L. N. je pomislio da se nekom pokvarilo vozilo.

Zbog svega prethodno navedenog, sud je nesumnjivo utvrdio da ponašanje okrivljenog ne predstavlja radnju krivičnog djela nasilničko ponašanje. Naprotiv, ponašanje okrivljenog je u direktnoj povezanosti sa ponašanjem oštećenog i u sebi ne sadrži elemente nasilja u smislu krivčnog djela, imajući u vidu da je oštećeni taj koji je nasrnuo na okrivljenog - započeo tuču. Naime, kako je to utvrđeno, sve je počelo tako što je oštećeni P. nasrnuo na okrivljenog V. zbog prethodne priče o ukradenom akomulatoru, nakon čega ga je okrivljeni odgurnuo, kada je oštećeni P. zadobio laku tjelesnu povredu u vidu modrica veličine 1x1cm na gornjoj usni, kako to proizilazi i iz nalaza i mišljenja vještaka medicinske struke dr R. S. od 19.04.2014. godine. Dakle, samo postojanje tuče i nanijete lake tjelesne povrede oštećenom nijesu dovoljne za postojanje krivičnog djela nasilničko ponašanje, već je u tom smislu potrebno cijeniti sam početak događaja, povod, ponašanje i radnje koje je preduzo oštećeni, odnosno činjenicu da okrivljeni nije započeo niti rasrpavu nitu tuču sa oštećenim, pa samim tim nije ni izazavao ugrožavanje spokojstva građana niti je teže remetio javni red i mir. Prednje se potvrđuje i pravosnažnom presudom ovog suda K. br. 141/14 04.12.2014. godine, kojom je oštećeni P. oglašen krivim jer je kritičnom prilikom, nakon konflikta koji je imao sa oštećenim V. D. i njegovim bratom V. Ž., oba iz C., iako svjestan da izgovorenom prijetnjom da će napasti na život i tijelo oštećenog V. D. ugrožava njegovu sigurnost, oštećenog V. D. je uhvatio rukama u predjelu vrata, a kada su se: Ž. M., M. I. i M. J., umiješali da spriječe dalji konflikt, te okrivljenog odvodili sa lica mjesta, isti je voljno oštećenom V. D., povišenim tonom uputio prjietnju sadržine: “Ubiću ga, puštite me”, koje prijetnje su kod oštećenog V. D., izazvale osjećaj straha i ugroženosti za sopstveni život i tijelo.

Svjedok oštećeni P. je u svom iskazu naveo da mu je nakon prethodnog verbalnog sukba sa okrivljenim, okrivljeni V. Ž. prišao i zadao mu jedan udarac stisnutom pesnicom u predjelu lica, čupajući ga za majicu nakon čega se oštećeni otrgao i pobjegao, kojem iskazu sud nije poklonio vjeru jer je ista u suprotnosti sa odbranom okrivljenog i iskazom svjedoka V. D. koji je na jasan i decidan način potvrdio odbranu okrivljenog da je oštećeni bio prvo krenuo da odlazi, nakon čega se poslije par koraka vratio i zaletio se prema njegovom bratu Ž., tako da su se njih dvojica počupali za odjeću.

Iskaz oštećenog P. S. u pogledu njegovog učešća u nastaloj tuči, sud je cijenio kao neobjektI. i dat sa ciljem da u predmetnom događaju sebe predstavi kao žrtvu obijesnog i bezrazložnog ponašanja okrivljenog, navodeći da mu je okrivljeni V. Ž. prišao i zadao mu jedan udarac stisnutom pesnicom u predjelu lica, čupajući ga za majicu nakon čega se oštećeni otrgao i pobjegao.

Kako je u postupku utvrđeno da je u konkretnom slučaju došlo do tuče između okrivljenog i oštećenog, a koja je započeta tako što je oštećeni P. prvi nasrnuo na okrivljenog, to se ne može smatrati da se okrivljeni ponašao drsko i bezobzirno samim tim što je učestvovao u tuči koju nije isprovocirao, već njegovo postupanje i posljedice u vidu povrede oštećenog odgovaraju ponašanju oštećenog. Dakle, sud ne govori o motivu, kao o objektivnom elementu krivičnog djela već da je do sukoba između okrivljenog i oštećenog došlo zbog ponašanja oštećenog, o čemu je sud u prethodnom dielu presude dao razloge.

Nadalje, sud je našao da okrivljeni svojim radnjama nije ugrozio spokojstvo građana, i remetio javni red i mir, a ovo pri činjenici da je jedan od svjedoka i to L. M. naveo da je za kritični događaj mslio da se nekome pokvario auto jer je tu bilo parkirano neko vozilo, dok je svjedok Ž. V. naveo da je na ulici vidio jednog od P. kao i jednog čovjeka po prezimenu V., i isti su se nešto prepirali oko akomulatora i on nije obraćao pažnju na to, već je produžio svojim putem, a da je bilo nešto ozbiljno, umješao bi se kako bi razdvojio, dakle nije mu zančajnije bilo ugroženo spokojstvo kao građaninu, jer je samo nastavio svoje kretanje, a takođe i svjedoka L. N. navdi da je pitao brata šta se dešava,a kada mu je brat rekao da nije ništa, zbog čega je on i otišao kući. Kod ovakvih iskaza svjdoka, sud nije mogao zaključiti da im je bilo ugroženo spokojstvo kao građanima, niti da je da je značajnije poremećen javni red i mir. Takođe, i svjedok K. M. navodi da je čuo galamu, a kako su mu V. kumovi, htio je da izađe da vidi o čemu se radi, i dok se obukao i došao do njihve kuće, tamo su samo bili V. sa porodicom, a da živi u neposrednoj blizini, što opet upućuje da ni sami događaj nije trajao dugo niti je bio takvih razmjera da bi izazvao ugrožavanje spokojstva građana, niti da je da je značajnije poremećen javni red i mir.

Sud je cijenio i iskaze svjedoka M., ali je našao da on nije od uticaja za drugačije presuđenje, jer je ovaj svjedok došao nakon što je okončan događaj, na poziv oštećnog, pa isti i nije bio očevidac cijelog događaja. Takođe, sud je odbio predlog za suočenje oštećenog sa okrivljeim i sa svjdokom V. D., imajući u vidu da je sud cijenio iskaze svjdoka V. D. i odbranu okrivljeog V. Ž. kao istinie, potvrđene svim ostalim dokazima, kako iskazima svjedoka L. N., L. M., K. M., Ž. V., tako i pravosnažnom presudom ovog suda K. br. 141/14 04.12.2014. godine, u kojoj je opisano ponašanje oštećenog, dok je iskaz oštećenog cijenio kao neistinit jer je suprotan iskazima ovih svjedoka, a i utvrđenim stanjem opisanim u pravosnažnoj presudi ovog suda K. br. 141/14 04.12.2014. godine. Zbog navedenog, sud nalazi da radnja suočenja ne bi mogla dovesti do drugačijeg zaključka suda o otvrđenom činjeničnom stanju.

Zbog navedenog, na osnovu člana 373 tačka 2 ZKP-a, sud je oslobodio okrivljenog smatrajući da u postupku nije dokazano da je izvršio krivično djelo nasilničko ponašanje iz člana 399 Krivičnog zakonika Crne Gore, dok troškovi krivičnog postupka padaju na teret budžetskih sredstva shodno članu 230 Zakonika o krivičnom postupku.

OSNOVNI SUD U CETINJU

Dana 11.02.2016. godine
ZAPISNIČAR SUDIJA
Vjera Jovićević
Jelena Perović Kovačević s.r.

PRAVNA POUKA:

Protiv ove presude dozvoljena je
žalba u roku od 8 dana od dana prijema pismenog
otpravka presude, Višem sudu u Podgorici, a preko
ovog suda.