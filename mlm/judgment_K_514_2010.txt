OSNOVNI SUD U BIJELOM POLJU

K.br. 514/2010
U IME NARODA
Osnovni sud u Bijelom Polju, kao prvostepeni krivični, u vijeću sastavljenom od sudije Rahma Bande kao predsjednika vijeća, i sudija porotnika Pešić Miljana i Bećirović Gana, kao članova vijeća, uz učešće zapisničara Popović Ljiljane, u krivičnom predmetu protiv optuženih D.P.a iz Bijelog Polja, zbog krivičnog djela nedozvoljeno držanje oružja i eksplozivnih materija iz čl. 403. st. 2. KZ u sticaju sa krivičnim djelom ugrožavanje sigurnosti iz čl. 168. st. 2. u vezi st. 1. Krivičnog Zakonika, i optužene B.B.iz BeogR., zbog krivičnog djela ugrožavanje opasnim orudjem pri tuči i svadji iz čl. 154. Krivičnog Zakonika, postupajući po Optužnici ODT iz B.Polja Kt.br. 655/07 od 22.09.2009.godine, nakon održanog usmenog, glavnog i javnog pretresa u prisustvu zamjenika ODT iz B.Polja Kljajević Katarine, optuženog D.P.a i njegovog branioca J.M.a adv. iz Bijelog Polja, branioca optužene B.B.e, adv. K.D.a iz Bijelog Polja, koji je postavljen po službenoj dužnosti i oštećenih B.A.a i B.A.e, donio je i javno objavio dana 27.12.2010. godine :

P R E S U D U
Optuženi D.P., od oca B. i majke S. rodjene Ć., rodjen ...godine u Mojkovcu, živi u Bijelom Polju - C., Srbin, državljanin Crne Gore, pismen, završio Osnovnu Školu, neoženjen, vojsku služio 1988.godine u Banja Luci, vodi se u VE u B.Polje, lošeg imovnog stanja, osudjivan.

Optužena B.B.A, od oca S. i majke K. rodjene R., rodjena ....godine u Bijelom Polju, sa prebivalištem u Beogradu Ul. P.J..., državljanin Srbije, po zanimanju tekstilni radnik, neudata, pismena, sa završenom srednjom školom, nezaposlena, osudjivana.

K r i v i s u
Što su :

1. Optuženi D.P.:

- u toku 2007.godine neovlašćeno nabavio vatreno oružje - jednu automatsku pušku marke M-70 AB - 2 kalibra 7,62 mm, fabričkog broja 33847, sa okvirom od 13. metaka, koju je u svojoj kući u mjestu C. Opština Bijelo Polje, protivno odredbi člana 12. tač. 2. Zakona o oružju ( Sl. list RCG br. 49/04), neovlašćeno držao do dana 03.11.2007.godine, čije držanje je gradjanima zabranjeno.

- čime je izvršio krivično djelo nedozvoljeno držanje oružja i eksplozivnih materija iz čl. 403. st. 2. KZ.

2. Optužena B.B.a:

- Istog dana i na istom mjestu, kao pod tačkom 1. izreke presude, pri svadji sa D.P.om, mašila se drvenog štapa dužine oko 60 cm, sredstva podobnog da tijelo teško povrijedi ili zdravlje teško naruši, na način što je zamahnula štapom u pravcu D.P.a.

- čime je izvršila krivično djelo ugrožavanje opasnim orudjem pri tuči i svadji iz čl. 154. Krivičnog Zakonika.

-pa ih Sud primjenom citiranih zakonskih propisa i čl. 2, 4,5,13,15,32,36,39, 42, 45 i 46. Krivičnog Zakonika, te čl. 199, 202 i 364. ZKP-a,
O S U DJ U J E
Optuženog D.P.a na kaznu zatvora u trajanju od 30. / trideset / dana.

A optuženu B.B.u na novčanu kaznu u iznosu od 400,00 ( četiristotine eura), koju kaznu je dužna platiti ovom sudu u roku od 3. mjeseca, po pravosnažnosti presude, a ako osudjena ne plati novčanu kaznu u odredjenom roku, ista ćese zamijeniti takao što će se za svakih započetih 25,00 eura, odrediti jedan dan zatvora, a ako osudjena isplati samo dio novčane kazne, ostatak će se srazmjerno pretvoriti u zatvor, a ukoliko osudjena isplati i ostatak novčane kazne, izvršenje zatvora će se obustaviti.

Obavezuju se optuženi da plate ovom sudu na ime paušala iznose od po 60,00 € / šezdeset eura/, a optužena B.B.a i na ime troškova krivičnog postupka iznos od 225,00 eura, sve u roku od 15. dana po pravosnažnosti presude.

Na osnovu čl. 66 i 75. st. 2. KZ, optuženom D.P.u se izriče mjera bezbjednosti oduzimanje predmeta – jedna automatska puška marke M-70 AB - 2 kalibra 7,62 mm, fabričkog broja 33847, sa okvirom od 13. metaka.

Imovinsko pravnog zahtjeva nije bilo.

NAPROTIV:

Optuženi D.P., od oca B. i majke S. rodjene Ć., rodjen ...godine u Mojkovcu, živi u Bijelom Polju - C., Srbin, državljanin Crne Gore, pismen, završio Osnovnu Školu, neoženjen, vojsku služio 1988.godine u Banja Luci, vodi se u VE u B.Polje, lošeg imovnog stanja, osudjivan.

- na osnovu čl. 363. st. 1. tač. 3. ZKP-a.

OSLOBADJA SE OD OPTUŽBE
Da je:

- Istog dana i na istom mjestu kao pod tačkom 1. izreke presude, prijetnjom da će napasti na život ili tijelo ugrozio sigurnost oštećenih B.B.i mldb. B.A.a i B.A.e, na način što je nakon kraće svadje sa B.B.om ušao u kuću, uzeo pušku marke M-70 AB-2, kal. 7,62 mm, fabričkog broja 33847, iz hodnika kuće okrenuo usta cijevi u pravcu oštećenih, koji su se u tom trenutku nalazili ispred kuće govoreći im '' sve ću da vas pobijem'',
- čime bi izvršio krivično djelo ugrožavanje sigurnosti iz čl. 168. st. 2. u vezi st. 1. KZ.

Jer nije dokazano da je izvršio krivično djelo za koje je optužen.

Troškovi krivičnog postupka padaju na teret budžetskih sredstava.

Imovinsko pravnog zahtjeva nije bilo.

O b r a z l o ž e nj e
Optužnicom ODT iz B.Polja Kt.br. 655/07 od 22.09.2009.godine, optuženom D.P.u stavljeno je na teret izvršenje krivičnog djela nedozvoljeno držanje oružja i eksplozivnih materija iz čl. 403. st. 2. KZ u sticaju sa krivičnim djelom ugrožavanje sigurnosti iz čl. 168. st. 2. u vezi st. 1. Krivičnog Zakonika, a optuženoj B.B.i iz BeogR., stavljeno je na teret izvršenje krivičnog djela ugrožavanje opasnim orudjem pri tuči i svadji iz čl. 154. Krivičnog Zakonika.

Presudom ovog suda K.br. 749/09 od 13.04.2010.godine, optuženi D.P. oglašen je krivim da je izvršio krivično djelo nedozvoljeno držanje oružja i eksplozivnih materija iz čl. 403. st. 2. KZ u sticaju sa krivičnim djelom ugrožavanje sigurnosti iz čl. 168. st. 2. u vezi st. 1. Krivičnog Zakonika, i da je osudjen na jedinstvenu kaznu zatvora u trajanju od 7. mjeseci. A Optužena B.B.a osudjena na novčanu kaznu u iznosu od 400,00 eura, zbog krivičnog djela ugrožavanje opasnim orudjem pri tuči i svadji iz čl. 154. KZ. Na navedenu presudu žalbe su izjavili branioci optuženih D.P.a i B.B.e, pa je Viši sud u B.Polju svojim rješenjem Kž.br. 570/10 od 06.07.2010.godine, ukinuo prvostepenu presudu i predmet vratio istom sudu na ponovno sudjenje.

Na predlog ODT u Bijelom Polju ovaj sud je donio rješenje Kv.br. 683/2010 od 02.12.2010.godine, da se optuženoj B.B.i iz BeogR. - R.Srbija, sudi u odsustvu po Optužnici ODT iz B.Polja Kt.br. 655/07 od 22.09.2009.godine, zbog krivičnog djela ugrožavanje opasnim orudjem pri tuči i svadji iz čl. 154. Krivičnog Zakonika.

Zamjenik ODT Kljajević Katarina u završnoj riječi je izjavila, da ostaje u svemu pri ranije datoj završnoj riječi obzirom da je u ponovljenom postupku dokazano da je optuženi izvršio krivično djelo koje mu je optužnicom stavljeno na teret. Ovo sa razloga što je nesporna činjenica da je optuženi kritičnog dogadjaja koristio pušku kao sredstvo izvršenja krivičnog djela, da je istu okrenuo u pravcu oštećenih. Sama činjenica da je istu upotrijebio na način kako je to opisano u dispozitivu pod tač. 1. optužnice, govori da je isti izvršio krivična djela koja su mu optužbom stavljena na teret. Takodje, iz izvedenih dokaza proizilazi i da je optužena B.B.a izvršila krivično djelo koje joj je optužbom stavljeno na teret, te samim tim traži da se optuženi za krivična djela oglase krivim i osude na kaznu po Zakonu.

Oštećeni B.A.u završnoj riječi je izjavio, da se ne pridružuje krivičnom gonjenju protiv optuženih i ne postavlja imovinsko - pravni zahtjev.

Oštećena B.A.a u završnoj riječi je izjavila, da se ne pridružuje krivičnom gonjenju protiv optuženih i ne postavlja imovinsko - pravni zahtjev.

Optuženi D.P. u svojoj odbrani tokom postupka je istakao, da je komšija sa B.B.om i B. Z.om, čija je ćerka A.a. Istakao je da mu često puštaju stoku i haraju imanje a dana 03.11.2007.godine B. su ponovo puštili goveda na njegovo imanje, koja su se nalazila ispred njegove kuće i kada je došla A.a da ih uzme, on je istoj rekao da joj dodje otac za goveda. Po proteku oko pola sata ispred kuće su došli B.A.a i njena tetka B.a, kao i Z. sin A.. On je ispred kuće sjedio sa B.R.. Tada im je rekao da dodje Z. za goveda, a B.a ga je nekim drvetom udarila po glavi sa ledja, a R. je stao izmedju njih i kada je krenuo da udje u kuću oni su krenuli za njim da udju u kuću. Istakao je i to da je tačno da je bio krenuo za pušku jer je bio napadnut od njih u svojoj kući a pušku nije uzimao u ruke već je R. uzeo sa kreveta i ostavio pod kauč, a njih je izgurao iz kuće. Istakao je i to da je netačno da je uzimao pušku u ruke, niti je istu okretao u njihovom pravcu, govoreći da će ih pobiti. Puška je bila kal. 7,62 mm, automatska sa oznakom M-70 AB - 2, a u okviru puške su se nalazili meci ali nezna koliko.

Branilac optuženog D.P.a u završnoj riječi je izjavio, da u svemu ostaje pri ranije datoj završnoj riječi optuženog i razlozima istačenim u žalbi na predhodnu odluku suda, stim što imajući u vidu iskaze saslušanih svjedoka - oštećenih i u vezi sa istim ukidne naloge iz rješenja Višeg suda u B.Polju Kž.br. 570/10 od 06.07.2010.godine, smatra da nema dokaza da je optuženi D.P. izvršio kriv.djelo ugrožavanje sigurnosti iz čl. 168. st. 2. u vezi st. 1. KZ, pa predlaže sudu da istog za ovo krivično djelo zbog nedostatka dokaza oslobodi od optužbe. Iz spisa predmeta nesporno proizlazi da je upravo ovaj optuženi prijavio krivično pravni dogadjaj i praktično sam sebe prijavio za krivično djelo nedozvoljeno držanje oružja, koje imajući u vidu materijalne dokaze i nije sporno, te imajući u vidu iznijete okolnosti predlaže sudu da istom za ovo djelo izrekne uslovnu osudu.

Optuženi D.P. u završnoj riječi je izjavio, da prihvata završnu riječ svog branioca.

Optužena B.B.a u svojoj odbrani, datoj na zapisniku u istražnom postupku kod I Opštinskog suda u Beogradu od 02.07.2009.godine, je istakla, da se sjeća dogadjaja ali se ne sjeća tačanog datuma. Tada je bila kod svog brata u mjestu C. kod Bijelog Polja. Istakla je da njen brat trenutno nije bio kući a njegova ćerka A.a je čuvala stoku na livadi i došla je kući plačući i rekla da joj je komšija D.P. rekao da je stoka ušla u njegovo dvorište i izvikao se na nju, i nije htio da joj vrati stoku. Nakon toga je njen bratanac A., otišao kod P.a da traži stoku, i isti se vratio i rekao da P. neda stoku. Istakla je da nakon toga ona je pozvala telefonom P.a i on joj je rekao da može njen bratanac da dodje kod njega da se obračunaju, odnosno baš se izrazio da dodje na mejdan. Ona je nakon toga otišla kod njega, tražila da vrati stoku, isti nije htio da vrati, i oni su se sporečkali i isti je nju gurnuo a ona je rekla brataničini da uzme stoku a njega je odgurnula nakon toga. Tu je prišao njen bratanac A., ali nezna dali je bilo kontakta izmedju njih dvoje, a zna da je D. se okrenuo i ušao u kuću. Ubrzo je izašao iz kuće sa automatskom puškom, uperio je pušku u sve njih rekavši '' sve ću da vas pobijem''. Istakla je i to da njen bratanac je tada oteo pušku od P.a, nakon čega su pošli kući a pušku su ostavili. Dogadjaj nijesu prijavljivali policiji, već je to izgleda D. uradio i policija je ubrzo došla kod njih. Istakla je i to da istog nije udarala niti je bilo kakav predmet imala u rukama, nego je P.a vjerovatno bilo sramota što su mu oduzeli pušku, a on je inače bijesan na njih odnosno na pleme B., jer je oteo djevojku iz njihovog plemena, pa su je oni povratili. Napomenula je da je bio u alkoholisanom stanju i sa njime su bili u dobrim odnosima a nezna šta mu je bilo da se ovako ponaša, inače je u Policiji izjavila da ga ne tereti što inače i nema namjeru.

Branilac optužene B.B. u završnoj riječi je pedložio, da sud optuženu oslobodi od optužbe, usled nedostatka dokaza. Naime i danas saslušana svjedokinja - oštećena B.A.a je izjavila da nije čula da je optužena upućivala bilo kakvu prijetnju bilo kome.

Radi utvrdjivanja odlučnih činjenica i krivice optuženih, sud je u dokaznom postupku na glavnom pretresu saslušao oštećene B.A.a i B.A.u, na saglasni predlog stranaka pročitao iskaz svjedoka B. R., dat na zapisniku kod istražnog sudije od 12.01.2009.godine, izvršio uvid u potvrdu o privremeno oduzetim predmetima Ministarstva unutrašnjih poslova - CB B.Polje SL/07 od 03.11.2007.godine, izvršio uvid u izvod iz Ke na ime optuženog D.P.a izdat od strane Uprave Policije - Ispostava Mojkovac od 06.03.2008.godine i izvršio uvid u izvod iz KE na ime optužene B.B.e, izdat od strane Uprave Policije – PJ B.Polje br. 335 od 29.02.2008.godine.

Cijeneći odbrane optuženih i dokaze pojedinačno i u medjusobnoj vezi shodno čl. 360. st. 2. ZKP-a, sud je utvrdio činjenično stanje kao u izreci presude.

Naime, iz iskaza svjedoka - oštećene B.A.e sud je utvrdio, da je ona kritičnog dana pošla zajedno sa tetkom B.B.om do kuće komšije D.P.a, kako bi njena tetka razgovarala sa istim da im vrati njihovu stoku, koju je on predhodno otjerao do njegove kuće. Ispred kuće je bio i B. R.. Tada se P. raspravljao sa B.om i galamio je, a njen brat A. je zbog galame odmah došao. U jednom momentu P. je ušao u kuću a njena tetka B.a i brat A. i B. R., krenuli su do ulaznih vrata kuće, a ona je ostala malo po strani. Tada se odjednom na vratima kuće pojavio D.P. sa puškom u ruci i izašao vani ispred kuće, ističući da se ne može sjetiti šta je govorio, niti se može sjetiti kako je puška bila okrenuta, ali zna da mu je tu pušku iz ruku uzeo B. R. i unio u kuću. Posebno naglašavajući na glavnom pretresu da kritičnom prilikom nije osjećala strah i ugroženost iz razloga što je to bila neka mala puška.

Iskaz oštećene B.A.e u punom je saglasju sa iskazom svjedoka - oštećenog B.A.a, iz kojeg se utvrdjuje da je kritičnog dana bio ispred kuće svoga oca u mjestu C. i čuo je svadju u pravcu kuće D.P.a koja je od njihove kuće udaljena nekih 200 m., i došao do kuće i ispred ulaznih vrata u kuću vidio je D.P.a, svoju tetku B.u, rodjaka B. R. i u blizini sestru A.u. Odmah kada je stigao stao je izmedju tetke B.e i P.a i malo odgurnuo P.a od tetke B.e, pošto je bio prišao blizu do nje i vikao na nju. Nakon čega je P. ušao u kuću a za njim je ušao i R. i njegova tetka B.a a on je bio na stepeništu a sestra A.a bila u blizini. U hodniku kuće kada se P. mašio puške vidio je da R. nastoji da uzme iz ruke pušku P.u. A ne može se izjasniti kako je isti držao pušku niti se sjeća koje riječi je govorio i to je trajalo sve kratko. Tada je R. uzeo pušku iz ruke P.a i ostavio. Posebno je naglasio na glavnom pretresu da kritičnom prilikom D. nije prijetio da će ubiti B.u, A.u i njega i da tom prilikom nije osjećao strah i ugroženost.

Predhodne iskaze Sud je prihvatio kao uvjerljive i isti su potvrdjeni u pogledu odlučnih činjenica iskazom svjedoka B. R., iz kojeg se utvrdjuje, da je kritičnog dana pošao do komšije D.P.a da mu pomogne natovariti drva. Kada je P. primijetio stoku B. Z.a, na imanje B. Dare, čije imanje je P. uzeo da koristi. Isti je pozvao telefonom suprugu B. Z.a i nakon tog razgovora rekao '' vidjećemo sad'', a nakon toga otjerao stoku kod svoje kuće. Nedugo zatim došla je B.B.a i A.a ispred kuće P.ove i tu je B.a upućivala uvrede P.u a i on njoj je uzvraćao uvredama. A on da nebi to slušao ušao je u kuću P.ovu. Medjutim, kako je galama ispred kuće bila sve glasnija, on je izašao ispred kuće da vidi šta se dešava i u jednom momentu primijetio kako B.a jednom drvenom pritkom zamahuje i udara P.a u predjelu vrata - ramena, a pritka je bila dužine oko 60 - 70 cm, i prečnika oko 1,5 cm, i od tog udarca se polomila, a njih dvoje su se uhvatili u koštac i počeli su se rvati i vući i oboje su pali, te je on prišao i razdvojio ih. Nakon toga došao je i B. A. i isti je tada udario P.a šakom u predjelu vrata, ali nije siguran dali otvorenom ili zatvorenom. P. je tada rekao '' sad ćete vidjeti'', ušao je u kuću a zatim u spavaću sobu, uzeo je pušku i sa istom izašao u hodnik. A u tom momentu u hodniku su bili B.B.a, A. i A.a. Tada je on rekao P.u da mu da pušku i isti je lično njemu dao i on je ostavio, a B.B.i, A.u i A.i je rekao da napuste kuću P.ovu što su oni i učinili.

Sud je iskaz predhodnog svjedoka prihvatio kao jasan i uvjerljiv jer se isti uklapa u iskaze ostalih saslušanih svjedoka - oštećenih i u materijalne dokaze - potvrdu MUP-a CB B.Polje o privremeno oduzetim predmetima od 03.11.2007.godine, iz koje se utvrdjuje da je oduzeta jedna automatska puška marke M-70 AB - 2 kalibra 7,62 mm, fabričkog broja 33847, sa okvirom od 13. metaka.

Sud je posebno cijenio odbrane optuženih ponaosob, pa je za iste našao da su usmjereni u izbjegavanju krivice i da su usmjereni u cilju skidanja krivice sa sebe, tj., prebacivanje krivice sa jednog optuženog na drugog. Pored toga iste su opovrgnute izvedenim dokazima. Tako svjedok B. R. je demantovao odbranu optuženog D.P.a tj. njegovu tvrdnju da je on ( optuženi ) bio krenuo za pušku a netačno da je uzimao istu u ruke već je R. uzeo sa kreveta i ostavio pod kauč. Naime, svjedok B. R. je decidno kazao, da nakon što je došao B. A. pred kuću D.P.a isti je rekao '' sad ćete vidjeti'', ušao u kuću, zatim u spavaću sobu, uzeo pušku i sa istom izašao u hodnik u kojem su bili B.B.a, A. i A.a. A i optužena B.B.a je istakla, da kritičnom prilikom kada je došao njen bratanac A. pred kuću D.P.a, isti je ušao u kuću i ubrzo izašao iz kuće sa automatskom puškom, uperivši pušku u njihovom pravcu.

Takodje, svjedok B. R. je opovrgao odbranu optužene B.B.gdje ista tvrdi da ona optuženog D.P.a nije udarila kritičnom prilikom niti je bilo kakav predmet imala u rukama. Tako Svjedok B. R. jasno je kazao , da je nakon što je galama ispred kuće P.ove bila sve glasnija, izašao da vidi šta se dešava i u tom momentu primijetio kako B.B.a jednom drvenom pritkom zamahuje i udara P.a u predjelu vrata - ramena. A optuženi D.P. je istakao da kritičnom prilikom, kada je sjedio ispred svoje kuće sa B.R. i tražio od B.B.i A.a da dodje Z. za goveda, tada ga je B.a udarila nekim drvetom po glavi s ledja.

Dakle, ocjenom izvedenih dokaza na nesumnjiv način od strane ovog Suda se utvrdjuje da je optuženi D.P., u toku 2007.godine neovlašćeno nabavio vatreno oružje - jednu automatsku pušku marke M-70 AB - 2 kalibra 7,62 mm, fabričkog broja 33847, sa okvirom od 13. metaka, koju je u svojoj kući u mjestu C. Opština Bijelo Polje, protivno odredbi člana 12. tač. 2. Zakona o oružju ( Sl. list RCG br. 49/04), neovlašćeno držao do dana 03.11.2007.godine, čije držanje je gradjanima zabranjeno, a što znači da su u radnjama optuženog sadržani svi elementi bića krivičnog djela nedozvoljeno držanje oružja i eksplozivnih materija iz čl. 403. st. 2. KZ. A da je optužena B.B.a, Istog dana i na istom mjestu, kao pod tačkom 1. izreke presude, pri svadji sa D.P.om, mašaila se drvenog štapa dužine oko 60 cm, sredstva podobnog da tijelo teško povrijedi ili zdravlje teško naruši, na način što je zamahnula štapom u pravcu D.P.a, a što znači da su su radnjama optužene sadržani svi elementi bića krivičnog djela ugrožavanje opasnim orudjem pri tuči i svadji iz čl. 154. Krivičnog Zakonika. Optuženi su u konkretnom slučaju postupali sa umišljajem, jer su bili svjesni da vrše krivična djela, što su i htjeli.

Prema čl. 403.st. 2. KZ, predvidjeno je da ko neovlašćeno izradjuje, prodaje, nabavlja, vrši razmjenu, nosi ili drži vatreno oružje, municiju ili eksplozivne materije, kazniće se zatvorom od 6. mjeseci do 5.godina. Krivično djelo se sastoji u neovlašćenoj prodaji, nabavljanju, nošenju ili držanju i razmjeni vatrenog oružja, municije ili eksplozivnih materija, a predmet krivičnog djela su vatreno oružje, municija i eksplozivne materije. Izvršilac djela može biti svako lice, a u pogledu vinosti potreban je umišljaj, koji treba da obuhvati kako svijest o djelatnosti tako i svijest da se to čini neovlašćeno. Djelo je sa blanketnom dispozicijom tako da se njegovo postojanje mora utvrditi s obzirom na propise sadržane u Zakonu o oružju. U konkretnom slučaju okrivljeni D.P. je postupao protivno odredbama čl. 12. Zakona o oružju, jer je neovlašćeno nabavio, držao vatreno oružje - automatsku pušku marke M-70 AB - 2 kalibra 7,62 mm, fabričkog broja 33847, sa okvirom od 13. metaka. A čl. 154. KZ, propisano je da će se učinilac kazniti novčanom kaznom ili zatvorom do 6. mjeseci.

Prilikom odlučivanja o vrsti i visini kazne optuženima, sud je imao u vidu sve okolnosti predvidjene čl. 42 KZ, koje utiču da kazna bude veća ili manja, pa je na strani optuženog D.P.a od olakšavajućih okolnosti našao da je isti nezaposlen, lošeg imovnog stanja, te okolnosti nepridruživanja oštećenih krivičnom gonjenju ni postavljanja imovinsko pravnog zahtjeva i okolnosti da su se izmirili, dok mu je kao otežavajuću okolnost cijenio raniju osudjivanost. Imajući u vidu predhodno utvrdjene olakšavajuće okolnosti u njihovom sveukupnom dejstvu, koje okolnosti po nalaženju ovog suda imaju karakter naročito olakšavajućih okolnosti to je ovaj sud optuženog primjenom čl. 45 i 46. st. 1. tač. 5. KZ, osudio na kaznu zatvora u trajanju od 30. dana, nalazeći da je adekvatna težini učinjenog djela i stepenu krivice optuženog i da će se sa istom postići svrha kažnjavanja iz čl. 32. u vezi čl. 4. st. 2. KZ. A Optuženoj B.B.i od olakšavajućih okolnosti našao da je ista nezaposlena, bez nepokretne imovine, dok posebno otežavajućih okolnosti nije našao. Zbog čega je istu osudio na novčanu kaznu preciziranu izrekom presude, u uvjerenju da će se ovom vrstom i visinom kazne ostvariti svrha kažnjavanja iz čl. 32. u vezi čl. 4. st. 2. KZ. Ranija osudjivanost optužene nije imala uticaja na drugačije odlučivanje ( uslovna osuda - brisana).

Shodno čl. 199. ZKP-a, sud je obavezao optužene da na ime paušala plate ovom sudu iznose od po 60,00 €, pri čemu je sud vodio računa o trajanju postupka i imovinskim prilikama optuženih, a optužena B.B.a na ime troškova krivičnog postupka iznos od 225,00 eura, koji troškovi se odnose na ime zastupanja branioca postavljenog po službenoj dužnosti, shodno čl. 202. ZKP-a.

Na osnovu čl. 66 i 75. st. 2. KZ , optuženom se izriče mjera bezbjednosti oduzimanje predmeta – jedna automatska puška marke M-70 AB - 2 kalibra 7,62 mm, fabričkog broja 33847, sa okvirom od 13. metaka.

Imovinsko pravnog zahtjeva nije bilo.

Medjutim, imajući u vidu izvedene dokaze, sud je zaključio da nije dokazano da je optuženi D.P. izvršio krivično djelo ugrožavanje sigurnosti iz čl. 168. st. 2. u vezi st. 1. KZ.

Naime, oštećeni B. A. i B.A.a, su saglasno posvjedočili odnosno kazali, da kritičnog dana je došlo do raspravljanja i galame izmedju D.P.a i njihove tetke B.B.i da je tu bio prisutan B. R., kada je u jednom momentu D.P. se pojavio na vratima kuće sa puškom u ruci, ali se ne mogu izjasniti kako je držao pušku i da je to trajalo vrlo kratko, obzirom da je tu pušku iz ruku P.ovih oduzeo R. i ostavio. A svjedok B. R. je izmedju ostalog posvjedočio, da je on odnosnog dana bio prisutan kritičnom dogadjaju i da je on u jednom momentu razdvajao B.B.u i D.P.a, kada je P. rekao '' sad ćete vidjeti'', ušao u kuću, a zatim u spavaću sobu uzeo pušku i sa istom izašao u hodnik u kojem su bili B.B.a, A.a i A..

Sud je poklonio vjeru iskazu oštećenih i svjedoka B. R., jer su njihovi iskazi uvjerljivi. A sud nije prihvatio tvrdnju optuženog da kritičnom prilikom nije uzimao pušku u ruke, jer je takva odbrana optuženog opovrgnuta iskazom svjedoka B. R.. Osim toga oštećeni nijesu imali nikakvog razloga da optuženog terete, obzirom da su komšije i da su od ranije živjeli u dobrim odnosima.

Imajući u vidu iskaze oštećenih, da nijesu osjetili strah, niti da su bili ugroženi zbog kritičnog dogadjaja koji se desio izmedju optuženog D.P.a i B.B.e. To sud nalazi da nije dokazano da je optuženi učinio ovo krivično djelo, pa ga je sledstveno takvom utvrdjenju i oslobodio od optužbe, saglasno čl. 363. st. 1. tač. 3. ZKP-a.

Troškovi krivičnog postupka padaju na teret budžetskih sredstava, shodno čl. 203. ZKP-a.

Imovinsko pravnog zahtjeva nije bilo.

Sa iznijetih razloga odlučeno je kao u izreci presude shodno čl. 364. i 363. st. 1. tač. 3. ZKP-a.

OSNOVNI SUD U BIJELOM POLJU

Dana: 27.12. 2010.godine
Zapisničar, Predsjednik vijeća-sudija,
Ljiljana Popović s.r. Rahmo Banda s.r.