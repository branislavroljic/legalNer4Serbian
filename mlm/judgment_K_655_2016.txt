K. br. 655/16
U IME CRNE GORE
Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničara, u krivičnom postupku protiv okrivljenog J. M. zbog krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 27.12.2016. godine, donio je
P R E S U D U
Okrivljeni: J. M., JMB xxxxxxxxxxxxx, od oca D. i majke S., rođene Š., rođen xx.xx.xxx. godine u PG, sa prebivalištem u PG - Z. - P. š., državljanin Crne Gore, razumije crnogorski jezik, koji je i njegov jezik, student, završio srednju školu, neoženjen, bez djece, srednjeg imovnog stanja, ranije neosuđivan, protiv koga se ne vodi postupak za drugo krivično djelo.

Kriv je

Što je:

Dana 08. januara. 2015. godine, oko 01:00 čas, u PG, u B. M. L., svjestan da svojom nepropisnom vožnjom može ugroziti javni saobraćaj i prouzrokovati zabranjenu posljedicu, pa je na to pristao, ne pridržavajući se saobraćajnih propisa iz čl. 36 st. 1 i čl. 182 ZOBS-a na putevima, ugrozio saobraćaj i doveo u opasnost život i tijelo ljudi, na način što je pd dejstvom alkohola i psihoaktivnih supstanci, u pripitom stanju, pri koncentraciji od 1,24 promila apsolutnog alkohola u krvi i pod dejstvom psihoaktivnih supstanci - kokaina i metamfetamina, upravljao putničkim vozilom marke "VW Golf" registarskih ozanaka PG .. ..., desnom saobraćajnom trakom, desne kolovozne trake, u pravcu ulice M. S., brzinom od 91 km/h, u zoni ograničenja brizne do 50 km/h, kada je izgubio kontrolu nad vozilom i preko lijeve saobraćajne trake, prešao na zemljanu površinu između kolovoznih traka, gdje je udario u stablo drveta, od čega se vozilo zanijelo i udarilo u stubove ulične rasvjete i bilborda, nakon čega je prešao na suprotnu kolovoznu traku, gdje se vozilo zaustavilo, kojom prilikom je saputnik u vozilu, oštećeni B. R., zadobio laku tjelesnu povredu u vidu razderine u lijevom sljepoočnom predjelu i razderine u krsno slabinskom predjelu,
- čime je izvršio krivično djelo ugrožavanje javnog saobraćaja iz čl. 339 st. 1 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, čl. 229, čl. 303 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.

Shodno čl. 74 Krivičnog zakonika Crne Gore, sud okrivljenom izriče
MJERU BEZBIJEDNOSTI
ZABRANA UPRAVLjANjA MOTORNIM VOZILOM
Zabranjuje se okrivljenom J. M. upravljanje putničkim motornim vozilima kategorije B.

Ova mjera će trajati 3 mjeseca po pravosnažnosti presude.

Obavezuje se okrivljeni da plati na ime troškova krivičnog postupka iznos od 204,00 €, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom Osnovnog državnog tužilaštva Podgorica Kt. br. 1252/15 od 10.11.2016. godine okrivljenom J. M. stavljeno je na teret izvršenje krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore.

Nakon podnošenja optužnog predloga sudu, državni tužilac, okrivljeni i njegov branilac su zaključili sporazum o priznanju krivice dana 26.12.2016. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državni tužilac pružio dovoljno dokaza o krivici okrivljenog, te da je okrivljeni J. M. u vrijeme, mjesto i na način opisan u izreci ove presude učinio krivično djelo ugrožavanje javnog saobraćaja iz čl. 339 st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o kazni iz sporazuma o priznanju krivice, zaključenog između stranaka i branioca, ovaj sud je našao da je predlog stranaka u vezi sa krivičnom sankcijom prihvatljiv, jer je isti u skladu sa interesima pravičnosti, a krivična sankcija odgovara svrsi izricanja krivičnih sankcija. Cijeneći sve okolnosti od kojih zavisi odluka o krivičnoj sankciji u smislu čl. 42 st. 1 Krivičnog zakonika Crne Gore, ovaj sud nalazi da olakšavajuće okolnosti na strani okrivljenog, odnosno njegov raniji život, i s tim u vezi ranija neosuđivanost, njegovo prihvatanje odgovornosti i priznanje krivičnog djela i krivice, kao i nepridruživanje oštećenog krivičnom gonjenju, te odsustvo otežavajućih okolnosti, opravdavaju izricanje predmetne mjere upozorenja, jer prema istom nije nužno primjeniti kaznu radi krivično pravne zaštite, a može se očekivati da će upozorenje uz prijetnju kazne dovoljno uticati na okrivljenog da više ne vrši krivična djela.

Takođe, imajući u vidu da je okrivljeni učinio krivično djelo kojim se ugrožava javni saobraćaj pod uticajem alkohola i psihoaktivnih supstanci, sud nalazi da je opasno da on upravlja motornim vozilom kategorije B, pa mu je u skladu sa zaključenim sporazumom, a shodno čl. 74 Krivičnog zakonika Crne Gore, izrečena mjera bezbjednosti - zabrana upravljanja motornim vozilima kategorije B, koja će trajati 3 mjeseca po pravosnažnosti presude.

Okrivljeni je obavezan da plati troškove krivičnog postupka u ukupnom iznosu od 204,00 €, koji se odnose na troškove medicinskog vještačenja u iznosu od 71,50 eura, troškove saobraćajnog vještačenja u iznosu od 82,50 eura, kao i 50,00 eura na ime paušala kao dijela troškova krivičnog postupka, koji iznos je srazmjeran trajanju postupka, složenosti predmeta i imovnim prilikama okrivljenog, a sve shodno odredbi čl. 226 i čl. 229 Zakonika o krivičnom postupku.

Sa izloženog, na osnovu čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 27.12.2016. godine
ZAPISNIČAR S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja