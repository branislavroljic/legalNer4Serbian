U IME CRNE GORE
K.br. 71/21
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog K.S., koga po službenoj dužnosti brani Braletić Željko, advokat iz Podgorica, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužilaštva u Podgorici Kt.br. 72/21 od 31.05.2021. godine, koju je na ročištu povodom odlučivanja o sporazumu o priznanju krivice zastupala Tanja Čolan Deretić, državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice dana 28.01.2022. godine, a dana 31.01.2022. godine, donio je
P R E S U D U
Optuženi:

K.S., JMB ..., od oca S. i majke M., rođene Š., rođen .... godine u T..., BiH, stalno nastanjen u B..., ulica D... ..., neoženjen, bez djece, završio ekonomski fakultet, nezaposlen, srednjeg imovnog stanja, neosuđivan,
KRIV JE
Zato što je:

Dana 13 aprila 2021. godine u Budvi, neovlašćeno radi dalje prodaje držao opojnu drogu marihuanu i kokain - supstance proglašene za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.list CG br. 41/2018 od 26.06.2018. godine), iako je bio svjestan da postupa neovlašćeno i protivpravno, pa je to i htio, na način što je u vozilu marke "C...A...", bijele boje, reg oznaka BD ..., vlasništvo "Dimpex-car" DOO, držao opojnu drogu marihuanu pakovanu u 60 PVC pakovanja i u plastici " kinder jaje", sve neto mase 79,314grama i 2 PVC pakovanja kokaina, neto mase 0,792 grama, a koja opojna droga je bila namijenjena daljoj neovlašćenoj prodaji,
- čime je izvršio krivično djelo - neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika Crne Gore
Pa ga sud primjenom citiranih zakonskih odredbi, te odredbi čl. 32, 33, 36, 42, 45, 46. Krivičnog zakonika Crne Gore, te odredbi čl. 226., 229., 303. i 374. Zakonika o krivičnom postupku
O S U Đ U J E
Na kaznu zatovra u trajanju od 6 (šest) mjeseci.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice, na ime paušala Višem državnom tužilaštvu u Podgorici, iznos od 50,00 eura, na račun Vrhovnog državnog tužilaštva broj 832-1187-31 i iznos od 50,00 eura na ime paušala Višem sudu u Podgorici, na broj žiro računa 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice, dok će o ostalim troškovima postupka, odnosno o troškovima naknade branioca po službenoj dužnosti, sud odlučiti naknadno posebnim rješenjem po pribavljanju podataka o njiovoj visini.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se izriče
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana ukupne neto mase 79,314 grama i opojna droga kokain ukupne neto mase 0,792 grama, koja opojna droga se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

O b r a z l o ž e nj e
Optužnicom Višeg gržavnog tužilaštva u Podgorici Kt.br. 72/21 od 31.05.2021. godine, optuženom K.S., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 28.01.2022. godine, Više državno tužilaštvo u Podgorici, dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 28.01.2022. godine, sud je na saglasan predlog stranaka pročitao dokaze predložene optužnicom i to: službenu zabilješku Uprave policije CB Budva, jedinica za borbu protiv droge 17/3-3 broj 02-215/21-3737 od 13.04.2021. godine, zapisnik o pregovaranju prevoznog sredstva, putnika, prtljaga i drugih pokretnih stvari UP CB Budva SKP 11/3-3 broj 02-215/21-3735 od 13.04.2021. godine, izvještaj o izvršenom pretresu bez naredbe UP CB Budva, jedinica za borbu protiv droge 17/3-3 broj 02-215/21-3738 od 13.04.2021. godine, potvrda o privremeno oduzetim predmetima Uprave policije, UP CB Budva, SKP 17/3-3 broj 02-215/21-3736 od 13.04.2021. godine, izvještaj Forenzičkog centra Danilovgrad o hemijskom vještačenju broj 1142/21 od 26.05.2021. godine i izvršio uvid u fotodokumentaciju koja je sastavni dio izvještaja, zapisnik o pregovararanju Kt.(sp)br. 88/21 od 27.01.2022. godine, zapisnik o priznanju krivice Kt.(sp)br. 88/21 od 27.01.2022. godine, sporazum o priznanju krivice Kt.(sp)br. 88/21 od 27.01.2022. godine i izvod iz kaznene evidencije Ministarstva pravde, ljudskih i manjinskih prava Crne Gore - Direkcija za kaznenu i prekršajnu evodenciju broj 05/2-041-4557/21 od 19.04.2021. godine na ime optuženog K.S..

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državna tužiteljka pružila dovoljno dokaza o krivici optuženog, te da je optuženi izvršio krivično djelo neovlašena proizvodnja, držanje i stavljanje u promet opojnih droga iz čl. 300. st.1. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog, sud je najprije u smislu čl. 42. Krivičnog zakonika Crne Gore, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti) u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani optuženog cijenio pa je od olakšavajućih okolnosti na strani optuženog cijenio priznanje izvršenja krivičnog djela, prihvatanje krivice i iskreno kajanje za učinjeno krivično djelo, što je dovelo do efikasnosti okončanja postupka, njegov raniji život tj. neosuđivanost, štoi je sud utvrdio iz izvod iz KE za optuženog, pa po ocjeni suda, napred navedene olaksavajuće okolnosti u svojoj ukupnosti predstavljaju naročito olakšavajuće okolnosti koje opravdavaju ublažavanje kazne optuženom ispod zakonom propisanog minimuma za predmetno krivično djelo, shodno čl. 45. i 46. Krivičnog zakonika Crne Gore, pa je stoga kazna zatvora u trajanju od 6 (šest) mjeseci, srazmjerna stepenu krivice optuženog i težini počinjenog krivičnog djela, te će se istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta i to opojne droge marihuane ukupne neto mase 79,314 grama i opojne droge kokaina ukupne neto mase 0,792 grama, a koja droga se ima uništiti po pravosnažnosti presude donijete na osnovu sporazuma o priznanju krivice.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao i na plaćanje troškova krivičnog postupka, koji troškovi se odnose na ime paušala Višem državnom tužilaštvu u Podgorici i sudskog paušala Višem sudu u Podgorici, iznos od po 50,00 eura, a shodno zaključenom sporazumu o priznanju krivice, koje troškove je optuženi dužan platiti u roku od 15 dana od dana pravosnažnosti presude donijete na osnovu sporazuma o priznanju krivice dok će o ostalim troškovima postupka, odnosno o troškovima naknade branioca po službenoj dužnosti, sud odlučiti naknadno posebnim rješenjem po pribavljanju podataka o njiovoj visini.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana 31.01.2022.godine
Zapisničar S u d i j a
Novčić Slobodanka,s.r Tabaš Predrag,s.r
PRAVNA POUKA
Protiv ove presude nije dozvoljena žalba
Tačnost otpravka ovjerava namještenik suda
Novčić Slobodanka