K. br.93/15
U IME CRNE GORE
OSNOVNI SUD U CETINJU, prvostepeni krivični, po sudiji Jeleni Perović Kovačević, kao sudiji pojedincu, uz učešće Vjere Jovićević, kao zapisničara, u krivičnom predmetu protiv okrivljenog R. A., iz P., koga je branila advokat B. S., zbog krivičnog djela nedozvoljeno držanje oružja i ekspolozivnih materija iz čl.403 st.1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt.br.54/15 od 30.07.2015. godine, koji je na glavnom pretresu zastupala Sanja Radunović, državni tužilac u Osnovnom državnom tužilaštvu u Cetinju, nakon glavnog i javnog pretresa održanog dana 11.02.2016. godine u prisustvu stranaka i branioca, donio je i istog dana javno objavio

PRESUDU

Okrivljeni:

R. A., JMBG ...., od oca Dj. i majke D., rodjene I., rodjen ... godine u P., gdje i prebiva, državljanin C. G., mašinski tehničar, oženjen, otac jednog maloljetnog djeteta, pismen završio srednju mašinsku školu, nezaposlen, srednjeg imovnog stanja, ranije osudjivan presudom Osnovnog suda u Podgorici K.br.04/370 od 19.10.2007. godine, zbog izvšenja krivčnog djela iz čl.152 st.2 u vezi st.1 Krivičnog zakonika, na kaznu zatvora u trajanju od 2 mjeseca i presudom K.br.298/00 od 04.07.2011. godine, zbog izvšenja krivčngo djela iz čl.245 st.1 KZ na kaznu zatvora u trajanuu od 3 mjeseca.

Kriv je

Zato što je:

Dana 20. maja 2015.godine oko 21,00 časova na magistralnom putu Cetinje - Budva u mjestu zvanom Zagrablje, opština Cetinje, svjestan svog djela i njegove zabranjenosti, čije je izvršenje htio, protivno čl. 28 st.1 Zakona o oružju, kojim je propisano da se oružje kategorije B ne smije nositi niti prenositi bez važeće isprave o oružju, te protivno čl. 33 st.1 istog zakona kojim je propisana zabrana nošenja oružja na javnom mjestu, u ladici smještenoj ispred mjesta suvozača u putničkom motornom vozilu marke "BMW X6", reg.oznaka PG .... na javnom mjestu, neovlašćeno nosio vatreno oružje - pištolj marke "Crvena zastava M 83/91", cal. 357 mm, Magnum, serijskog broja 29577, sa šest komada municije, cal. 357 Magnum, u dobošu istog za koje vatreno oružje i municiju nije posjedovao važeću ispravu o oružju
- čime je učinio krivično djelo nedozvoljeno držanje oružja i eksplozivnih materija iz čl. 403 st.1 Krivičnog zakonika Crne Gore
Pa sud okrivljenog primjenom citiranog zakonskog propisa te čl.2,3,4,5,15,32, 33,36,42 Krivičnog zakonika Crne Gore, te čl. 226, 229 i 374 Zakonika o krivičnom postupku
OSUĐUJE
Na kaznu zatvora u trajanju od 3 (tri) mjesca.

Obavezuje se okrivljeni da na ime troškova krivičnog postpka - sudskog paušala uplati na račun Budžeta Crne Gore iznos od 50,00€, u roku od 15 dana po pravosnažnosti presude, pod prijetnjom prinudne naplate.

Shodno čl. 75 Krivičnog zakonika Crne Gore, prema istom se izriče
MJERA BEZBJEDNOSTI ODUZIMANJE PREDMETA
Oduzima se okrivljenog R. A. vatreno vatreno oružje vatreno oružje - pištolj marke "Crvena zastava M 83/91", cal. 357 mm, Magnum, serijskog broja 29577, sa šest komada municije, cal. 357 Magnum, kao predmeti izvršenja krivičnog djela.

Obrazloženje
Optužnom predlogom Osnovnog državnog tužilaštva u Cetinju Kt.br.54/15 od 30.07.2015. godine okrivljenom R. A. stavljeno je na teret da je izvršio krivično djelo nedozvoljeno držanje oružja i ekspolozivnih materija iz čl.403 st.1 Krivičnog zakonika Crne Gore. Zastupnik optužbe je u završnoj riječi ostala pri podnijetom optužnom predlogu, predlažući sudu da okrivljenog oglasi krivim i osudi po zakonu, te da mu se izrekne mjera bezbjednosti oduzimanje predmeta, predmetnog vatrenog oružja-"Crvena zastava M 83/91", cal. 357 mm, Magnum, serijskog broja 29577, sa šest komada municije, cal. 357 Magnum, kao predmeti izvršenja krivičnog djela.

Okrivljeni R. A. je u svojoj odbrani tokom postpka u potupunosti priznao izvršenje krivčnog djela i svoju krivcu. Naveo je dana 20.05.2015. godine, oko 21,00 sat, upravljao svojim vozilom registarskih oznaks PG ... i kretao se iz pravca Budve u pravcu Podgorice, kada ga je kod Cetinja zaustavila patrola policije. Nakon što im je predao dokumenta, izvršen je pregled vozila, kada su u ladici pronašli pištolj marke "Crvena zastava" kalibra 357 Magnum sa 6 metaka. Objasnio je da je navedeni pištolj kupio pola godine ranije i nikada ga nije koristio, ali da za isti nije imao dokumentaciju o registraciji oružja, odnodno oružni list. Takođe je objasnio da je svjestan da je zabranjeno nošenje oružja na javnom mjestu kao i držanje i nošenje oružja bez oružnog lista. Izrazio je iskreno kajane zbog izvršenog krivičnog djela.

U završnoj riječi je prihvatio završnu riječ svog branioca koja je u bitnom ukazala na olakšavajuće okolnosti, nalazeći da će se uslovnom osudom ili kaznom rada u javnom interesu ostvariti svrha kažnjavanja.

Imajući u vidu jasno i potpuno priznanje okrivljenog, koje u toku postupka nije ničim dovedeno u sumnju, sud je u dokaznom postupku pročitao izvod iz KE na ime okrivljenog R. A. Ke broj 107/15, od koga zavisi vrsta i visina krivinčne sankcije, nakon čega je na saglasan predlog stranaka primjenom čl.458 st.2 ZKP-a prekinuo dokazni postupak i nije izvodio ostale dokaze predložene optužnim aktom.

Cijeneći jasno i potpuno priznanje okrivljenog kao dokaz, sud je na nesumnjiv način utvrdio da je okrivljeni u dana 20. maja 2015.godine oko 21,00 časova na magistralnom putu Cetinje - Budva u mjestu zvanom Zagrablje, opština Cetinje, svjestan svog djela i njegove zabranjenosti, čije je izvršenje htio, protivno čl. 28 st.1 Zakona o oružju, kojim je propisano da se oružje kategorije B ne smije nositi niti prenositi bez važeće isprave o oružju, te protivno čl. 33 st.1 istog zakona kojim je propisana zabrana nošenja oružja na javnom mjestu, u ladici smještenoj ispred mjesta suvozača u putničkom motornom vozilu marke "BMW X6", reg.oznaka PG .... na javnom mjestu, neovlašćeno nosio vatreno oružje - pištolj marke "Crvena zastava M 83/91", cal. 357 mm, Magnum, serijskog broja 29577, sa šest komada municije, cal. 357 Magnum, u dobošu istog za koje vatreno oružje i municiju nije posjedovao važeću ispravu o oružju, kojim radnjama je sa direktnim umišljajem kao oblikom krivice ostvario sva bitna obilježja bića krivičnog djela nedozvoljeno držanje oružja i ekspolozivnih materija iz čl.403 st.1 Krivičnog zakonika Crne Gore. Iz odbrane okrivljenog proizlazi da je okrivljeni bio svjestan da svojom radnjom čini krivično djelo pa je to i htio, obzirom da je isti jasno naveo da je nije imao dozvolu za nošenje i držanje vatrenog oružja, pa je i bez nje kritičnog dana nosio vatreno oružje-pištolj marke "Crvena zastava M 83/91", cal. 357 mm, Magnum, serijskog broja 29577, sa šest komada municije, cal. 357 Magnum, kojim radnjama je prkršio odredbe čl.28 st.1 i čl.33 st.1 Zakona o oružju, kojima je predviđeno da se oružje kategorije B ne smije nositi niti prenositi bez važeće isprave o oružju, odnosno propisana je zabrana nošenja oružja na javnom mjestu.

Iz izvoda iz kaznene evidencije Ke.br.107/2015 na ime okrivljenog, sud je utvrdio da je okrivljeni ranije osuđivan presudom Osnovnog suda u Podgorici K.br.04/370 od 19.10.2007. godine zbog izvšenja krivčnog djal iz čl.152 st.2 u vezi st.1 Krivičnog zakonika na kaznu zatvora u trajanju od 2 mjeseca i presudom K.br.298/00 od 04.07.2011. godine zbog izvšenja krivčngo djela iz čl.245 st.1 na kaznu zatvora u trajanuu od 3 mjeseca.

Sud je prilikom izbora vrste i visine kazne smislu čl. 42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnosti na strani okrivljenog cijenio priznanje krivičnog djela, izraženo iskreno kajanje, da je otac maloljtnog djeteta, dok je kao od otežavajućih okolnosti cijenio njegovu raniju osuđivanost, a što je sud utvrdio uvidom u izvod iz KE na ime okrivljenog, pa je, imajući u vidu i stepen krivice okrivljenog, istog osudio na kaznu zatvora u trajanju od 3 mjeeseca, smatrajući da će kazna zatvora kao u izreci presude u dovoljnoj mjeri uticati na okrivljenog da ubuduće ne vrši krivična djela, te da će se u svemu ostvariti svrha kažnjavanja iz čl. 32. Krivičnog zakonika, a u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika.

Odluka o troškovima donijeta je shodno čl.226 i 229 Zakonika o krivičnom postupku, a isti se odnose sudski paušal u iznosu od 50,00 eura koji je određen shodno složenosti predmeta, dužini trajanja postupka i imovinskim prilikama okrivljenog.

Sud je takođe, shodno čl. 75 Krivičnog zakonika, okrivljenom R. A. izrekao mjeru bezbjednosti da se istom oduzime vatreno oružje - pištolj marke ""Crvena zastava M 83/91", cal. 357 mm, Magnum, serijskog broja 29577, sa šest komada municije, cal. 357 Magnum, koji su kritčnom prilikom pronađeni kod okrivljeng, kao predmeti izvršenja krivičnog djela.

Na osnovu izloženog, a shodno čl.374 Zakona o krivičnom postupku, odlučeno je kao u izreci presude.

OSNOVNI SUD U PODGORICI

Dana 11.02.2016. godine
ZAPISNIČAR SUDIJA
Vjera Jovićević,s.r. Jelena Perović Kovačević,s.r.

PRAVNA POUKA:Protiv ove presude
dozvoljena je žalba Višem sudu u Podgorici,
a preko ovog suda, sve u roku od 8 dana, od
dana prijema pismenog otpravka.