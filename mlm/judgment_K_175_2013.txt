U IME CRNE GORE
K. br. 175/13
OSNOVNI SUD U NIKŠIĆU, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu protiv okrivljenog Krulanović Tomislava, zbog krivičnog djela iz čl. 168 st. 1 KZ, po optužnom predlogu ODT-a Nikšić Kt.br. 143/13 od 08. 04. 2013. godine, nakon dovršenog javnog glavnog pretresa dana 26.06.2013.g., u prisustvu zamjenika ODT-a Karadžić Dragana i branioca okrivljenog Krulanović Tomislava kome se sudi u odsustvu-advokata Nikolić Vladimira iz Nikšića, donio je i istog dana javno objavio

P R E S U D U
Okrivljeni:

KRULANOVIĆ TOMISLAV od oca Mirka i majke Raduše, rođene Rašković, rođenog 03.03.1960.g. u Nikšiću, nastanjen u Nikšiću – Kuta bb, državljanin Crne Gore, ranije osuđivan presudom Opštinskog suda u Nikšiću K.br.295/87 od 17. 02. 1988. godine zbog krivičnog djela iz čl. 46 st. 2 KZCG na kaznu zatvora od 30 dana - uslovno na jednu godinu koja je osuda brisana i presudom Osnovnog suda Bar K. 123/08 od 30. 09. 2008. godine zbog krivičnog djela iz čl. 23971 KZ na kaznu zatvora u trajanju od 30 dana uslovno na jednu godinu
Kriv je,

Što je:

Dana 01. 03. 2012. godine oko 16,14 časova, u Nikšiću, iako je bio svjestan svoga djela i htio njegovo izvršenje, ugrozio sigurnost oštećenog Čvorović Čedomira, prijetnjom da će napasti na njegov život i tijelo, na način što mu je sa zaštićenog broja mobilnog telefona na broj oštećenog 069/519-127, uputio prijetnje govoreći mu »Čedo, hoćeš li da vas pobijem sve? Otkinuću glavu tebi, Buli i Rudi. Ja da sam tamo bio kad su bili geometri pobio bih vas sve«,
- čime je učinio krivično djelo ugrožavanje sigurnosti iz čl. 168 st. 1 Krivičnog zakonika,
Sud okrivljenom za navedeno krivično djelo primjenom čl. 4 st. 2, čl. 42, čl. 52, čl. 53 i čl. 54 Krivičnog zakonika i čl. 374 Zakonika o krivičnom postupku izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo.

Obavezuje se okrivljeni da na ime paušalnih troškova krivičnog postupka uplati iznos od 30,00 € u roku od 15 dana po pravosnažnosti presude, pod prijetnjom prinudnog izvršenja, na žiro-račun ovoga suda br. 832-152-32.

O b r a z l o ž e nj e
ODT iz Nikšića optužnim predlogom Kt.br. 143/13 stavio je na teret okrivljenom Krulanović Tomislavu izvršenje krivičnog djela iz čl. 168 st. 1 KZ, pa je zamjenik ODT-a Karadžić Dragan, koji je na glavnom pretresu zastupao optužbu, u završnoj riječi ostao pri istoj predlažući sudu da okrivljenog oglasi krivim u osudi po zakonu.

Krivično vanraspravno vijeće Osnovnog suda Nikšić dana 10.06.2013.g. donijelo je rješenje da se okrivljenom Krulanović Tomislavu sudi u odsustvu nalazeći da su ispunjeni uslovi iz čl. 324 st. 2 ZKP-a.

Branilac okrivljenog Krulanović Tomislava-advokat Nikolić Vladimir, postavljen po službenoj dužnosti, u završnoj riječi zamolio je sud, budući da se okrivljenom sudi u odsustvu te da je izostalo iznošenje njegove odbrane, da uzme u obzir sve olakšavajuće okolnosti na strani okrivljenog.

Sud je u dokaznom postupku saslušao svjedoka oštećenog Čvorović Čedomira i pročitao izvod iz kaznene evidencije za okrivljenog.

Svjedok oštećeni Čvorović Čedomir naveo je u svom iskazu da je dana 01. 03. 2013. g. pozvao geodetsku agenciju iz Nikšića, vlasništvo Nikolić Saše, jer je trebalo izvršiti obilježavanje neke dvije parcele upisane na ime njegove majke. To prilikom majka okrivljenog Krulanović Raduša i sinovac okrivljenog Krulanović Vukota su ometali Nikolić Sašu pri mjerenju tih parcela i zahtijevali su da Nikolić prekine sa radom. Toga dana oko 16,14 h Krulanović Tomislav ga je pozvao telefonom zaštićenog broja na njegov mobilni telefon i rekao mu »Čedo, hoćeš li da vas pobijem sve? Otkinuću glavu tebi, Buli i Rudi. Ja da sam tamo bio kad su bili geometri, pobio bih vas sve.« Okrivljeni je mislio na njegovu majku Čvorović Desanku koju se zovu Bula i njegovog brata Čvorović Vladimira kojeg zovu Ruda. Razgovarali su kratko i on mu je rekao »Tomislave, kad dođeš pucaj me u glavu.« Nakon toga su završili telefonski razgovor. Razlog ovakvog ponašanja okrivljenog je to što je u sporu sa bratom okrivljenog oko imovine. Parnični postupak između njega i brata okrivljenog je još u toku. Okrivljeni mu je prijetio i nakon kritičnog događaja. Zbog prijetnji okrivljenog osjetio je strah i ugroženost za svoj život i život svoje majke i brata, iako njima nije sopštavao prijetnje Krulanović Tomislava. Istakao je da se pridružiuje krivičnom gonjenju protiv okrivljenog.

Imajući u vidu jasno i određeno kazivanje svjedoka oštećenog Čvorović Čedomira, sud nalazi da je na nesumnjiv način utvrđeno da je okrivljeni Krulanović Tomislav dana 01. 03. 2012. godine oko 16,14 časova, u Nikšiću, iako je bio svjestan svoga djela i htio njegovo izvršenje, ugrozio sigurnost oštećenog Čvorović Čedomira, prijetnjom da će napasti na njegov život i tijelo, na način što mu je sa zaštićenog broja mobilnog telefona na broj oštećenog 069/519-127, uputio prijetnje govoreći mu »Čedo, hoćeš li da vas pobijem sve? Otkinuću glavu tebi, Buli i Rudi. Ja da sam tamo bio kad su bili geometri pobio bih vas sve«, čime je učinio krivično djelo ugrožavanje sigurnosti iz čl. 168 st. 1 KZ.

Naime, logično je da je okrivljeni Krulanović Tomislav, prethodno izrevoltiran činjenicom da oštećeni Čvorović Čedomir vrši geometarski premjer parcela zbog kojih između njihovih porodica teče parnica, pozvao oštećenog telefonom zaštićenog broja i uputio mu prijetnje. Osim navedenog oštećeni Čvorović Čedomir je u prethodnom postupku i na glavnom pretresu na identičan način reprodukovao kritični događaj, zbog čega je sud njegov iskaz cijenio kao istinit, jasan i logičan.

Budući da je okrivljeni bio svjestan da će navedenim prijetnjama ugroziti sigurnost oštećenog, stvarajući osjećaj straha kod istog, što je očito i htio, jasno je da je postupao s direktnim umišljajem.

Pri odlučivanju o krivičnoj sankciji, sud je shodno čl. 42 KZ, kao otežavajuću okolnost okrivljenom cijenio raniju osuđivanost, utvrđenu na osnovu izvoda iz kaznene evidencije za okrivljenog, pa mu je izrekao uslovnu osudu kojom mu je utvrdio kaznu zatvora u trajanju od tri mjeseca, koja se neće izvršiti ako okrivljeni u roku od jedne godine po pravosnažnosti presude ne učini novo krivično djelo, a kojom će se, po mišljenju suda, postići njena svrha iz čl. 52 KZ, u okviru opšte svrhe propisivanja i izricanja krivičnih sankcija iz čl. 4. st. 2 KZ.

Shodno čl. 226 i 229 ZKP-a, sud je obavezao okrivljenog na plaćanje paušalnih troškova krivičnog postupka u iznosu od 30,00 €, srazmjerno složenosti i trajanju krivičnog postupka.

Iz iznijetih razloga, na osnovu čl. 374 ZKP-a, odlučeno je kao u izreci.

OSNOVNI SUD U NIKŠIĆU, dana 26. 06. 2013. godine

Zapisničar,
Ćuzović Plana, s.r.

Sudija,
Perović Ivan, s.r.

ZA TAČNOST OTPRAVKA TVRDI:

radnik suda
PRAVNA POUKA: Protiv ove presude nezadovoljna stranka ima pravo žalbe
u roku od 8 dana od dana prijema iste preko ovog suda,
VIŠEM SUDU PODGORICA.