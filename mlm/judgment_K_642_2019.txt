K. br. 642/18
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraja, u krivičnom postupku protiv okrivljenog D. I., zbog krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 09.03.2020. godine, donio je
P R E S U D U
Okrivljeni: D. I., JMB ..., od oca M. i majke B., rođene V., rođen ... godine u P., sa prebivalištem u P. - Ul. G. S. O. bb, državljanin Crne Gore, razumije crnogorski jezik, koji je i njegov jezik, autolimar, neoženjen, bez djece, pismen, završio srednju školu, lošeg imovnog stanja, neosuđivan, protiv kojeg se ne vodi postupak za drugo krivično djelo,
Kriv je

Što je:

Dana 15. marta 2019. godine oko 00,30 časova, u P., na raskrsnici Bulevara V p. i Ul. V. M., ne pridržavajući se saobraćajnog propisa iz čl. 143 st. 2 u vezi st. 1 tač. 1 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što je upravljajući putničkim motornim vozilom marke "Peugeot 407", registarskih oznaka PG ..., Ul. V. M. u pravcu Bulevara V p., prošao svjetlosni saobraćajni zna, crveno svijetlo - zabrana prolaza i ušao u navedenu raskrsnicu, usljed čega je došlo do sudara sa vozilom marke "Volkswagen Golf" registarskih oznaka PG ..., kojim je Bulevarom V p. iz pravca hotela "H." u pravcu navedene raskrsnice upravljao P. U., i čije vozilo se od tog udarca potom odbilo i udarilo u vozilo marke "Volkswagen Passat" registarskih oznaka PG ..., kojim je Bulevarom V p., iz pravca naselja S. a. u pravcu hotela "H.", upravljao oštećeni B. Š., koji je tom prilikom zadobio laku tjelesnu povredu u vidu istegnuća vratnog dijela kičmenog stuba, pri čemu je okrivljeni bio svjestan da ovakvom nepropisnom vožnjom može ugroziti saobraćaj i dovesti u opasnost život i tijelo ljudi pa je na to pristao,
- čime je izvršio krivično djelo ugrožavanje javnog saobraćaja iz čl. 339 st. 1 Krivičnog zakonika Crne Gore.

Pa sud okrivljenom zbog navedenog krivičnog djela primjenom čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229, čl. 239, čl. 303 i čl. 374 Zakonika o krivičnom postupku izriče
USLOVNU OSUDU

Kojom mu utvrđuje kaznu zatvora u trajanju od 60 (šezdeset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.

Obavezuje se okrivljeni da plati na ime troškova krivičnog postupka iznos od 143,50 €, u roku od 15 dana po pravosnažnosti presude, pod prijetnjom izvršenja.

Oštećeni B. Š. se upućuje da imovinskopravni zahtjev u cjelini može ostvarivati u parničnom postupku.

O b r a z l o ž e nj e
Okrivljenom D. I. je optužnim predlogom Osnovnog državnog tužilaštva Podgorica Kt. br. 1337/19 od 24.10.2019. godine stavljeno na teret izvršenje krivičnog djela ugrožavanje javnog saobraćaja iz čl. 339 st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegova braniteljka su zaključili sporazum o priznanju krivice dana 04.03.2020. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog, te da je okrivljeni D. I. u vrijeme, mjestu i na način opisan u izreci ove presude učinio krivično djelo ugrožavanje javnog saobraćaja iz čl. 339 st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o krivičnoj sankciji iz sporazuma o priznanju krivice, ovaj sud je našao da je predlog stranaka u vezi sa krivičnom sankcijom prihvatljiv, jer je isti u skladu sa interesima pravičnosti, a krivična sankcija odgovara svrsi izricanja uslovne osude u okviru opšte svrhe propisivanja i izricanja krivičnih sankcija. Sud je pritom imao u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o vrsti i visini krivične sankcije, i to njegove lične prilike, odnosno loše imovno stanje, njegov raniji život, odnosno činjenicu da nije osuđivan, kao i njegovo držanje nakon učinjenog krivičnog djela izraženo kroz potpuno i jasno priznanje koje je doprinijelo bržem i efikasnijem okončanju krivičnog postupka te iskreno kajanje, dok otežavajućih okolnosti nije bilo.

Okrivljeni je shodno čl. 226 i čl. 229 Zakonika o krivičnom postupku obavezan da plati troškove krivičnog postupka u iznosu od 143,50 €, koji se odnose na ime saobraćajnog vještačenja u iznosu od 82,50 eura, na ime medicinskog vještačenja u iznosu 60,50 €, te na ime paušala kao dijela troškova krivičnog postupka iznos od 30,00 €, koji iznos je određen prema trajanju i složenosti postupka i imovnom stanju okrivljenog.

Shodno čl. 239 st. 2 Zakonika o krivičnom postpuku oštećeni je upućen da imovinskopravni zahtjev u cjelini može ostvarivati u parničnom postupku, jer činjenice utvrđene u krivičnom postupku ne pružaju pouzdan osnov ni za potpuno ni za djelimično presuđenje, a njihovo utvrđivanje bi vodilo znatnom odugovlačenju postupka.

Iz navedenih razloga, shodno čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 09.03.2020. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja
PRAVNA POUKA: Protiv ovog rješenja dozvoljena je žalba u
roku od 3 dana od dana prijema prepisa
istog, krivičnom vijeću ovog suda.

Z.T.O. Edina Kraja