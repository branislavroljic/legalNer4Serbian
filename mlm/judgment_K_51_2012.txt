K
U IME CRNE GORE
K.br. 51/12
OSNOVNI SUD U NIKŠIĆU, kao prvostepeni krivični, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog G* M*A zbog krivičnog djela iz čl.388 st. 1 KZ, po optužnom predlogu ODT-a Nikšić Kt.br.110/11 od 23.01.2011.g., nakon dovršenog glavnog i javnog pretresa, dana 18.04.2012.g., u prisustvu zamjenika ODT-a Pejović Željka i okrivljenog G* M* V donio je i istog dana javno objavio

P R E S U D U
Okrivljeni :

G* M* od oca Đ*, majke St* rođene B*ć, rođen 15.08.1*8.g. u Nikšiću, nastanjen u Nikšiću ul. OBREŠKA bb, državljanin Crne Gore, završio osnovnu školu, nezaposlen, lošeg imovnog stanja, neoženjen, ranije osuđivan presudama Osnovnog suda u Nikšiću – Kr.br. 85/03 od 23.04.2003.g. zbog kriv. djela iz čl. 149 st. 1 KZ RCG na kaznu zatvora od 4 mjeseca uslovno na jednu godinu, Osnovnog suda u Nikšiću zbog kriv. djela iz čl. 39 KZ RCG na novčanu kaznu od 7.200 dinara i Osnovnog suda u Nikšiću K.br. 276 / 02 od 27.02.2004.g., zbog kriv.djela krađa na kaznu zatvora od 3 mjeseca uslovno na dvije godine,
Kriv je,

Što je:

Dana 11.01.2011.g. oko 22,50 časova, ovlašćenom službeniku UP PJ Nikšić, prijavio da ga je dana 11.01.2011.g., u Nikšiću u kafe baru PINK, M* B*pivskom flašom udario u predjelu glave I nanio mu povredu I na taj način počinio krivično djelo laka tjelesna povreda iz čl. 152 st. 2 u vezi st. 1 Krivičnog zakonika, za koje krivično djelo se goni po službenoj dužnosti, iako je znao da M* B* nije učinilac tog djela,
- čime je izvršio krivično djelo lažno prijavljivanje iz čl. 388 st. 1 Krivičnog zakonika
Pa sud okrivljenom G* M*u shodno čl. 4 st. 2, čl. 42, čl.52, čl.53 i čl.54 Krivičnog zakonika i čl. 374 Zakonika o krivičnom postupku, izriče
USLOVNU OSUDU
Sa kojom okrivljenom utvrđuje kaznu zatvora u trajanju od 4 /četiri/ mjeseca i istovremeno određuje da se ova kazna prema okrivljenom neće izvršiti ako okrivljeni u roku od dvije godine po pravosnažnosti presude ne učini novo krivično djelo.

Obavezuje se okrivljeni da shodno čl. 226 i čl. 229 Zakonika o krivičnom postupku plati paušalne troškove krivičnog postupka u iznosu od 30 ,00 eura u roku od 15 dana po pravosnažnosti presude, pod prijetnjom prinudnog izvršenja, na žiro-račun ovoga suda br. 832-152-32.

Obrazloženje
ODT iz Nikšića optužnim predlogom Kt. br. 110/11 stavio je na teret okrivljenom G* M*u izvršenje krivičnog djela koje je činjenično I pravno opisano izrekom presude pa je zamjenik ODT Pejović Željko koji je zastupao optužbu na glavnom pretresu , ostao pri takvom optužnom aktu predlažući sudu u završnoj riječi da okrivljenog oglasi krivim i osudi po zakonu.

Okrivljeni G* M* u svojoj odbrani negirao je izvršenje krivičnog djela navodeći da je kritični događaj od dana 11.01.2011.g., na jednak način opisao pred policijom i pred istražnim sudijom – navodeći u oba slučaja da je stajao uz šank, da ga je neko udario flašom u potiljak, da se okrenuo i vidio na metar iza njega M* B* pri čemu mu niko nije govorio da ga je ovaj udario flašom. Na zapisniku o prijemu krivične prijave nalazi se njegov potpis.

Okrivljeni je u završnoj riječi ostao pri iznijetoj odbrani, ostavljajući pitanje svoje krivice sudu na ocjenu.

Sud je u dokaznom postupku pročitao zapisnik o prijemu krivične prijave UP PJ Nikšić Ku.br. 34 od 11.01.2011.g., pročitao iskaz svjedoka G* M*a dat kod istražnog sudije dana 24.10.2011.g., i pročitao izvod iz kaznene evidencije za okrivljenog.

Zapisnikom o prijemu krivične prijave UP PJ Nikšić od 11.01.2011.g., navedeno je da je G* M*, kao podnosilac krivične prijave a nakon što je upozoren na posledice lažnog prijavljivanja, izjavio da je dana 11.01.2011.g., sa Ž* V* bio u lokalu PINK oko 20,00 časova, da su konzumirali alkohol da su se šalili međusobno i sa konobaricom Ba* Iv*, da je za jednim stolom sjedjelo četiri-pet lica, pri čemu je B* Iv*a često bila u njihovom društvu a jedno od tih lica – Ma* B*o, koga dobro poznaje iz čista mira je uzeo pivsku flašu i gađao ga njome, pogodivši ga u predjelu glave – iznad lijevog uha.

Saslušan u svojstvu svjedoka kod istražnog sudije Osnovnog suda u Nikšiću dana 24.10.2011.g., G* M* je naveo da je kritičnom prilikom sa Ž* V* bio u lokalu PINK, da je Ma* B* sjedio sa još četiri pet drugova za jednim stolom, da je on sam stajao za šankom okrenut ovim licima leđima kada ga je neko udario staklenom pivskom bocom u predjelu glave. Okrenuo se i vidio kako iza njega stoje M* B*o koji mu je inače komšija, i njegovi drugovi a razdaljina između njih je vila oko jedan metar. Počeo je da krvari pa mu je šankerica dala peškir nakon čega je izašao iz lokala. Ovom prilikom pitao je Žu* V*ko ga je udario ali mu niko nije kazao ko ga je udario.

Imajući u vidu da je okrivljeni G* M* kada je podnosio krivičnu prijavu jasno označio M*ć B* kao osobu koja mu je zadala udarac kritičnom prilikom da bi kod istražnog sudije naveo kako nije vidio ko ga je udario niti mu je neko to rekao, jasno je da je okrivljeni G* M* dana 11.01.2011.g. oko 22,50 časova, ovlašćenom službeniku UP PJ Nikšić, prijavio da ga je dana 11.01.2011.g., u Nikšiću u kafe baru PINK, Ma*ć B* pivskom flašom udario u predjelu glave I nanio mu povredu I na taj način počinio krivično djelo laka tjelesna povreda iz čl. 152 st. 2 u vezi st. 1 Krivičnog zakonika, za koje krivično djelo se goni po službenoj dužnosti, iako je znao da M*ć B*o nije učinilac tog djela, kojim radnjama je ostvario sva bitna obiležja krivičnog djela lažno prijavljivanje iz čl. 388 st. 1 KZ.

Jasno je da je okrivljeni G* M* djelovao sa direktnim umišljajem jer je svjesno pred ovlašćenim službenicima policije naveo da ga je M* B* udario iako zapravo on nije vidio ko mu zadaje udarac kako to proizilazi iz saslušanja istoga pred istražnim sudijom, što znači da je bio svjestan da neistinito označava M* B* kao počinioca krivičnog djela a što je očigledno i htio.

Sud nalazi da je odbrana okrivljenog paušalna jer on tvrdi da je na isti način opisao kritični događaj pred policijom i pred istražnim sudijom a sadržina zapisnika koji su, tim prilikama sačinjavani pri čemu se na istima nalazi njegov potpis a ni on ne spori da je potpisao zapisnik o prijemu krivične prijave, očigledno pokazuju drastičnu razliku u pogledu kazivanja okrivljenog.

Prilikom odlučivanja o krivičnoj sankciji, sud je okrivljenom kao olakšavajuće okolnosti shodno čl. 42 KZ cijenio njegovu nezaposlenost s tim u vezi loše imovno stanje, dok je kao otežavajuću okolnost cijenio raniju osuđivanost utvrđenu iz izvoda iz kaznene evidencije. Kako je presuda Osnovnog suda u Nikšiću K.br. 276 / 02 stupila na pravnu snagu dana 27.02.2004.g., jasno je da je rehabilitacija u odnosu na okrivljenog a u pogledu te osude nastupila dana 27.02.2007.g., što znači da se ima uzeti kao da ta osuda više ne egzistira u pravnom poretku, pa je sud nalazeći da okrivljenom nije bilo nužno izricati efektivnu kaznu zatvora budući da su ispunjeni uslovi iz čl.53 i 54 KZ, istom izrekao uslovnu osudu, uz utvrđivanje kazne zatvora od 4 mjeseca pri čemu se ova kazna neće izvršiti ukoliko u roku od dvije godine po pravosnažnosti presude, ne učini novo krivično djelo čime će se ostvariti svrha uslovne osude iz čl.52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.

Sud je obavezao okrivljenog na plaćanje paušalnih troškova krivičnog postupka u iznosu od 30,00 eura, srazmjerno trajanju i složenosti krivičnog postupka i imovnom stanju okrivljenog, shodno čl. 226 i 229 ZKP-a .

Iz iznijetih razloga, primjenom čl.374 ZKP-a odlučeno je kao u izreci presude.

OSNOVNI SUD U NIKŠIĆU dana 18.04.2012.g.

Zapisničar, SUDIJA,,
Plana Ćuzović s.r. Ivan Perović s.r.

ZA TAČNOST OTPRAVKA TVRDI:

radnik suda
PRAVNA POUKA: Protiv ove presude dozvoljena je žalba u roku od 8 dana
od dana prijema iste preko ovog suda Višem sudu u Podgorici.