OSNOVNI SUD U BIJELOM POLJU

K. br. 291/2010
U IME NARODA
Osnovni sud u B.Polju kao prvostepeni krivični, u vijeću sastavljenom od sudije Rahma Bande, kao predsjednika vijeća, i sudija porotnika Pešić Miljana i Bećirović Gana, kao članova vijeća, uz učešće zapisničara Popović Ljiljane, u krivičnom predmetu protiv optuženog Č.Ž.a iz Bijelog Polja, postupajući po Optužnici ODT-a iz Bijelog Polja Kt. br. 157/08 od 01.07.2008. godine, zbog krivičnog djela falsifikovanje isprave iz čl. 412. st. 2. u vezi st. 1. Krivičnog Zakonika CG, nakon dovršenog usmenog, glavnog i javnog pretresa, održanog dana 08.11.2010. godine, u prisustvu zamjenika ODT Kljajević Katarine, optuženog Č.Ž.a i branioca optuženog D.K.a adv. iz Bijelog Polja, istog dana donio je,
P R E S U D U
Optuženi Č.Ž.O, od oca G. i majke M. rodjene K., rodjen ....godine u Pljevljima, živi u Bijelom Polju – Ul. V.LJ., Crnogorac, državljanin Crne Gore, pismen, završio srednju mašinsku školu, oženjen, otac dvoje maloljetno djece, vojsku služio u Zadru 1999.godine, vodi se u VE u Pljevljima, srednjeg imovnog stanja, ne osudjivan.

- Na osnovu čl. 363. st. 1. tač. 3. ZKP-a.

OSLOBADJA SE OD OPTUŽBE
Da je:

- neutvrdjenog dana u mjesecu februaru 2007.godine u Bijelom Polju, preinačio pravu javnu ispravu – saobraćajnu dozvolu ser.br. CG 00952293, izdatu 15.02.2006.godine od CB Bijelo Polje pod brojem 53621 na ime A.S.a, za PMV '' Audi 80 '' registarskih oznaka BP 341-40, na način što je u istoj i to u rubrici – saobraćajna dozvola važi do – ukucao – 06.02.2008.godine i ovjerio je lažnim potpisom ovlašćene službenice Uprave Policije – PJ Bijelo Polje i lažnim pečatom – u kojem su unijeti podaci da pripada MUP-a Podgorica, i ovakvu preinačenu lažnu javnu ispravu predao P.S., koju je isti tokom 2007.godine upotrijebio kao pravu,
-čime bi izvršio krivično djelo falsifikovanje isprave iz čl. 412. st. 2. u vezi st. 1. Krivičnog zakonika Crne Gore.

Jer nije dokazano da je optuženi izvršio krivično djelo stavljeno mu na teret.

Troškovi krivičnog postupka padaju na teret budžetskih sredstava.

O b r a z l o ž e nj e
Osnovni državni tužilac iz B.Polja podnio je ovom sudu Optužnicu Kt. br. 157/08 od 01.07.2008. godine, protiv Č.Ž.a iz B.Polja, zbog krivičnog djela falsifikovanje isprave iz čl. 412. st. 2. u vezi st. 1. Krivičnog zakonika.

Presudom ovog suda K.br. 511/08 od 21.12.2009.godine, optuženi Č.Ž.o oglašen je krivim da je izvršio kriv.djelo falsifikovanje isprave iz čl. 412. st. 2. u vezi st. 1. KZ, i istom je izrečena uslovna osuda, kojom mu je utvrdjena kazna zatvora u trajanju od 4. mjeseca i istovremeno odredjeno da se ista neće izvršiti ukoliko okrivljeni u roku od 2. godine ne izvrši neko novo krivično djelo. Na navedenu presudu žalbe su izjavili ODT u Bijelom Polju i branilac optuženog, pa je Viši sud u B.Polju svojim rješenjem Kž.br. 343/10 od 19.04.2010.godine, ukinuo prvostepenu presudu i predmet vratio istom sudu na ponovno sudjenje.

Zamjenik ODT u završnoj riječi je izjavila, da ostaje u svemu pri ranije datoj završnoj riječi.

Optuženi Č.Ž.o ne priznaje izvršenje krivičnog djela pa je u svojoj odbrani tokom postupka istakao, da se bavio registracijom vozila u periodu od 2005 do 2006.godine i registrovao je preko 100 vozila. Istakao je da je sva vozila registrovao na svoju suprugu A.S.u, pa je vjerovatno i vozilo marke Audi 80 registrovao on u Bijelom Polju na njegovu suprugu A.S.u. Na saobraćajnoj dozvoli je naznačen datum registiracije do 30.01.2007.godine, znači da je vozilo registrovano godinu dana ranije. Odmah nakon registracije on je to vozilo predao licu koje je tražilo od njega da mu registruje vozilo, a od tada on nezna šta se dešavalo sa tim vozilom. Istakao je da je kasnije saznao da je neko predao u B.Polju dokumentaciju da se produži registracija tog vozila i to krajem januara mjeseca 2008.godine, i rečeno mu da je tada službenica uočila da je predhodno bila produžena registracija za još jednu godinu te da je naznačeno da registracija važi do 06.02.2008.godine. On od prve registracije do 30.01.2007.godine, nezna šta se dešavalo sa vozilom, čak nezna ni ko je stvarni vlasnik tog vozila iako je vozilo bilo registrovano na njegovu suprugu. Prilikom prve registracije tog vozila licu koje je kupac, on je predao punomćje da može da upravlja vozilom, da produži registraciju i sl., bez saglasnosti S., a ko je produžavao registraciju do 06.02.2008.godine i na koji način nezna jer nije ni predavao dokumentaciju da se produži registracija za to vozilo krajem januara mjeseca 2008.godine i nezna ni ko je kupio to vozilo, niti ko je stvarni vlasnik tog vozila, a sigurno je da je to lice predalo dokumentaciju za produženje registracije. S toga tvrdi da nije niti podpisao niti ovjerao produženje te saobraćajne dozvole do 06.02.2008.godine, kako je to naznačeno na istoj, jer nije imao za to nikakvog razloga, obzirom da čim je vozilo registrovano vozilo je ocarinjeno legalno, posjeduje svu potrebnu dokumentaciju tako da on nije imao nikakav razlaog da falsifikuje podpis i pečat, kada se jednostavno može produžiti registracija na podpuno legalan način. Jer zna i koji broj pečata koristi SUP, pa je sigurno da nebi on stavljao taj pečat, niti ovjeravao podpisom radnice, jer je bio podpuno svjestan da je takav falsifikat lako uočiti, a nije imao potrebe da to radi, obzirom da je mogao produžiti tu registraciju.

Branilac optuženog u završnoj riječi je izjavio, da ostaje pri ranije datoj završnoj riječi i navodima iz žalbe izjavljene protiv presude K.br. 511/08 od 21.12.2009.godine, stim što je dodao, da u ponovnom sudjenju ovaj sud je postupajući po primjedbama iz Ukidnog rješenja, nedvosmisleno utvrdio, da njegov branjenik nema nikakve veze sa preinačenjem predmetne saob.dozvole, što je dodatno potvrdila i saslušani svjedok R.M.a. Zbog toga je više nego izvjesno da njegov branjenik mora biti oslobodjen od optužbe, što je i konačni predlog i istovremeno je tražio da sud njegovom branjeniku prizna troškove na ime angažovanog branioca po AT-eu.

Optuženi Č.Ž.o u završnoj riječi je izjavio, da u svemu prihvata završnu rijieč svog branioca i ističe da se ne osjeća krivim jer nije izvršio djelo.

Na glavnom pretresu u dokaznom postupku sud je saslušao svjedokinju R.M.u, na saglasni predlog stranaka, pročitao iskaze svjedoka P.S.a dat na zapisniku kod istražnog sudije Opštinskog suda u Ćupriji od 10.06.2008.godine i na zapisniku o glavnom pretresu od 27.02.2009.godine, Š.D.a, dat na zapisniku o glavnom pretresu od 21.12.2009.godine i Š.G., dat na zapisniku o glavnom pretresu od 21.12.2009.godine, izvršio uvid u saobraćajnu dozvolu izdatu 15.02.2006.godine od CB B.polje pod br. 53621 na ime A.S.e, izvršio uvid u akte MUP i JU br. 58-04-233/08-1319 od 07.02.2008.godine i br. 32-04-068/07-6264 od 23.04.2007.godine i akt br. 32-04 br. 068/07-6264 od 23.04.2007.godine, izvršio uvid u zahtjev za registraciju PMV '' Audi '' reg.br. 341-40 i u zahtjev za registraciju PMV '' Audi '' reg.br. BP-432-12, sa pratećom dokumentacijom, izvršio uvid u dopis MUP-a i javne uprave - PJ Bijelo polje br. 233/09-6353/2 od 21.12.2009.godine, pročitao akt - izjavu svjedoka P.S.a od 07.10.2010.godine i izvršio uvid u izvod iz KE na ime okrivljenog Č.Ž.a, pa je cijeneći izvedene dokaze pojedinačno i u kontekstu i dovodeći ih u vezu sa odbranom okrivljenog shodno čl. 360. st. 2. ZKP-a, Sud je utvrdio činjenično stanje i na osnovu istog zaključio da nije dokazano da je optuženi izvršio krivično djelo stavljeno mu na teret.

Svjedok P.S.o u istražnom postupku je naveo, da je u Beogradu u Bubanj Potoku kupio PMV marke Audi 80, reg.br. BP 234-69, od I.M.a. Istakao je da nije sačinjavao ugovor sa istim, ali mu je on dao ovlašćenje koje je ovjereno od suda u Smederevskoj Palanci. Istom je isplatio kupoprodajnu cijenu i preuzeo auto i uz auto dobio saob.dozvolu koja je glasila na ime V.M.a iz Bijelog Polja, kao i polisu osiguranja za ovo vozilo, a isto je kupio dana 07.10.2005.godine i istog dana preuzeo zajedno sa saobraćajnom dozvolom. Istakao je i to da saob.dozvola važila je do 04.02.2006.godine i tablice su bile BP 234-69, te je otišao u Crnu Goru da izvrši ponovo registraciju, kada su ustanovili da je saob.dozvola falsifikovana i vozilo mu je oduzeto uz potvrdu o privremeno oduzetim predmetima. Kada je 11.01.2006.godine otišao u Bijelo Polje da izvrši provjeru u CB, gdje je navodno registrovano vozilo, tada su mu u CB rekli da nije registrovano u tom Centru i istog dana su mu oduzeli vozilo. Tada se on obratio Č.Ž.u da mu izvrši produženje saobraćajne dozvole i isti mu je po dogovoru izvršio produženje saob.dozvole i poslije mjesec dana Č.Ž.o računajući od datuma 11.01.2006.godine isti mu vratio auto i dao saobraćajnu dozvolu za to auto. Tada je saob.dozvola glasila na ime A.S.e i reg.tablice BP 341-40. Kada je dobio saobraćajnu dozvolu koja je glasila na ime A.S.e, dobio je i ovlašćenje da upravlja ovim vozilom. Na glavnom pretresu od 27.02.2009.godine je kazao, da ostaje u svemu kao na zapisniku kod istražnog sudije Opštinskog suda u Ćupriji od 10.06.2008.godine, a na pitanje zamjenika ODT nakon što je vozilo registrovano na ime A.S.a i nakon što mu je predata saobraćajna dozvola na reg.tablice kao u dispozitivu optuženja BP 341 – 40, kome se je obraćao za produženje ove saobraćajne dozvole, odgovorio je, nije tada kontaktirao Č.Ž.a nego su to službenici u policiji završili. Dalje na pitanje gdje je pošao na vanredni tehnički pregled, odgovorio je tehnički pregled je vršio na ulazu u Bijelo Polje. Na pitanje branioca optuženog koje poslove je Č.Ž.o za njega radio kad je došao da produži prvu registraciju tj. tablice upisane na ime V.M.a, odgovorio je tada je vršen tehnički pregled i vozilo ostavljeno ispred policije, a policija je to uradila službeno. Dalje na pitanje na čije ime je sada dobio saobraćajnu dozvolu i koji je reg.br., odgovorio je dobio je saobraćajnu dozvolu na ime Ž. supruge A.S.e i dobio je novi broj BP 341-40 - dana 16.02.2006.godine. Dalje na pitanje da li je vidio optuženog poslije toga, odgovorio je optuženog je poslije ovoga prvi put vidio 05.02.2009.godine, a u policiji su mu završavali produženje registracije službenici koji rade u policiji a nezna im imena. Takodje je dodao, da je on lično dolazio u policiju da završi produženje registracije. Dodao je da od registracije na ime A.S.e na tablioce BP 341 -40 do 05.02.2009.godine, nije vidjao Č.Ž.a. Nakon isteka prve registracije BP-341-40, došao je sam u B.Polje i sam pošao da obavi tehnički pregled, a nakon toga je pošao u Policiju radi produženja registracije, i javio se službi za produženje registracije, na šalteru mu je jedna ženska nezna koja vratila mu saobraćajnu dozvolu.

Svjedok Š.D. tokom postupka u bitnom je naveo, da u vezi sa Optužnicom za falsifikovanje produženja registracije za optuženog Č.Ž.a, izjavljuje, da vlasnici vozila vrše registraciju i produženje registracije jedanput godišnje odnosno svaka registracija važi najduže godinu dana. Vlasnik produžava registraciju na istoj saobraćajnoj dozvoli i sa istim tablicama mjesec dana prije isteka ili mjesec dana nakon isteka, uz polisu osiguranja, tehnički pregled i ostale uplatnice koje su neophodne. Prilikom produženja registracije službenik koji vrši produženje po pravilu dokumentaciju za produženje povezuje sa izvornim predmetom. Prilikom produženja registracije u konkretnom predmetu službenici su primijetili da jedno produženje nakon prve registracije ne prati odgovarajuća dokumentacija i posumnjali u pečat i podpis na saobraćajnoj dozvoli o čemu su ga savjesno upoznali kao starješinu organa. Ne sjeća se ko je bio donosioc saobraćajne dozvole, jer to može biti vlasnik lično, može biti član porodice ili punomoćnik zakonski. U konkretnom slučaju procijenio je da se ne radi o njihovom produženju i predmet proslijedio kriminalistici kao obavještenje o sumnji o eventualnom falsifikatu, a pošto je vlasnik imao valjanu dokumentaciju za registraciju za ovaj period istom su izdali saobraćajnu dozvolu, jer nije nijedan razlog imao da mu se ista ne izda, s obzirom da se ova predhodna nakon isteka roka od 30. dana inače oduzima donosiocu i odlaže u predmet.

Svjedok Š.G.a tokom postupka u bitnom je navela, da dana 06.02.2008.godine predat je zahtjev za registraciju PMV marke ‘’Audi tipa 80’’, vlasništvo A.S.e. Istog dana su htjeli da izvrše produženje registracije tog vozila, ali su primijetili da podpis nije nijednog ovlašćenog službenika njihovog CB B.Polje. Istog dana su obavijestili njihovog Šefa Š.D.a i istom su dali zahtjev na dalju proceduru. Sjeća se i toga da je Č.Ž.o poslije toga dolazio kod njih da se interesuje vezano za produženje te registracije, jer se saobraćajna dozvola vodila na ime njegove supruge A.S.e. Ne može se tačno sjetiti detalja šta su mu tačno rekli, ali su istog uputili kod njihovog rukovodioca Š.D.a. Na pitanje zamjenika ODT da se svjedoku prezentira saobraćajna dozvola a nakon toga da ista pogleda rubriku ‘’važi do’’ gdje je upisan datum 06.02.2008.godine, šta je karakteristično vezano za podpis, odgovorila je što se tiče podpisa odmah je vidjela da nije podpis njihovih službenika koji su u to vrijeme radili od datuma 06.02.2008.godine, a takodje, ni pečat nije bio u upotrebi u to vrijeme.

Svjedok R.M.a u istražnom postupku u bitnom je navela, da radi na poslovima registracije vozila pri PJ B.Polje. A početkom drugog mjeseca 2008.godine u kancelariji je došla jedna stranka iz SRbije radi produženja saob.dozvole za vozilo marke Audi 80, koje je registrovano reg.br. BP 341-40, i isto vozilo je registrovano na A.S.u. Istakla je kada je to lice dalo na uvid saob.dozvolu njenoj koleginici ista je zapazila da nije njen ( moj ) podpis u rubrici podpis službenog lica, te joj je dala na uvid tu saob.dozvolu i ona se uvjerila da to nije njen podpis. Daljim posmatranjem dozvole uočila je da pečat kao što je na saob.dozvoli koja je produžena do 06.02.2008.godine u toj rubrici ne odgovara orginalnom pečatu koji su oni dužili, tačnije da ne odgovara broj pečata. Po naknadnim provjerama utvrdili su da CB nikada nije imao - dužio pečat pod tim brojem. A poznato joj je da se Č.Ž.o bavio registracijom vozila koja je registirovao na svoju suprugu A.S.u, te da je nakon prve registracije vozila i dokumentaciju predavao licima koji su stvarno vlasnici a ponovo je istakla da tog dana tu dozvolu nije donio ni Č.Ž.o ni njegova supruga A.S.a, već lice P.S.o. A to lice je zapamtila jer se radi o starom čovjeku i vidjela je da se to lice neprijatno osjećalo kada su mu rekli da je falsifikovano produženje na dozvoli sa važnošću do 06.02.2008.godine. Istakla je i to da po njenom zapažanju obrazac saob.dozvole je orginal, a da je njihov pečat u rubrici na dozvoli gdje je važilo produženje do 30.01.2007.godine i da je orginal podpis njene koleginice Š.G., a posebno ističe da produženje saobraćajne dozvole do 06.02.2008.godine nije izvršeno u Centru gdje ona radi niti je ovjereno važećim pečatom Centra i njen podpis nije u rubrici '' podpis službenog lica''. Na glavnom pretresu od 08.11.2010.godine je kazala, da ostaje u svemu pri izjavi kao na zapisniku kod istražnog sudije od 09.04.2008.godine i nema šta da doda. A na pitanje branioca optuženog dali se svjedok sjeća ko je za registraciju vozila Audi 80 reg.br. BP 341-40 podnio zahtjev za registraciju, odgovorila je, da se sjeća da je tada donio zahtjev za registraciju pomenutog vozila jedan čovjek iz Srbije a misli da je iz Pančeva, a Č.Ž.o se tom prilikom kod njih nije pojavljivao a koleginica koja radi na istom referatu kao i ona je ustanovila odnosno vidjela da to nije njen ( svjedokinje ) podpis, jer se ona u prezimenu ne podpisuje čitko. Na pitanje Zamjenika ODt, kazala je, provjere su vršili kroz kompjuter, prije toga je to vozilo je bilo registrovano koliko se sjeća na ime Č.Ž.a, a tada taj čovjek iz Pančeva je došao samo da produži registraciju, a misli da je taj čovjek imao punomoćje, a nezna šta je tada pisalo na punomoćju. Dalje na pitanje branioca optuženog jeli neophodno da bude davalac punomoćja prilikom predavanja zahtjeva, odgovorila je davalac punomoćja ne treba da bude prilikom podnošenja zahtjeva, jer se sve radnje navode na ime opunomoćenog lica. Naknadno je istakla, da se svih detalja se ne može sjetiti zbog proteka vremena, jer je to bilo davno.

Iz saobraćajne dozvole CB B.Polje pod brojem 53621 na ime A.S.e od 15.02.2006.godine, vidi da je reg.oznaka BP – 341-40 i podaci o prvoj registraciji pomenutog vozila Audi 80, koja je izdata od CB B.Polje i da u rubrici saobraćajna dozvola, važi do 30.01.2007.godine, sa podpisom službenog lica Š.G.a. A u rubrici gdje je upisano saobraćajna dozvola važi do 06.02.2008.godine, podpis je upisan ćirilicom - ime M.R.. A iz akta MUP-a JU Br.3204-068/076377 od 24.04.2007.godine i br. 3204 br. 068/07 6264 od 23.04.2007.godine, prozilazi da u periodu kada je izvršeno produženje saobraćajne dozvole na ime A.S.e, da MUP i Javna uprava PJ B.Polje služba za zajedničke poslove, nije dužila pečat koji je utisnut u rubrici za produženje važenja. A iz akta br. 5804-233/08-1319 od 07.02.2008.godine se vidi, da saobraćajna dozvola vlasništvo A.S.e, ser.broja br.CG 00952293, poslednje produženje nije izvršeno kod ove Područne jedinice.

Vršenjem uvida u zahtjev za registraciju PMV Audi reg.br. BP-341-40, se vidi da se radi o prvoj registraciji vozila i da je ista produžena dana 30.01.2006.godine na ime A.S.e i da je zahtjev riješen 15.02.2006.godine i da saob.dozvola važi do 30.01.2007.godine. A iz zahtjeva za registraciju PMV marke Audi 80 od 06.02.2008.godine, se vidi da je isti podnesen radi produženja registracije zamjene reg.tablica i zamjene saobraćajne dozvole i da je podnosilac zahtjeva P.S.o i da su reg.oznake BP-341-40, i upisan datum rješenja zahtjeva 13.12.2008.godine, broj saob.dozvole CG 01119308 i datum do kog važi dozvola i da su za vozilo izdate nove reg.tablice BP 434-12.

Uvidom u akt MUP-a i javne uprave PJ B.Polje od 21.12.2009.godine, se vidi da su u periodu od 15.02.2006.godine do 30.01.2007.godine, radili službenici B.V.a, R.M.a, Š.G.a i da pečati koji su bili u upotrebi od 30.01.2007.godine pa do 06.02.2008.godine su razduženi i nalaze se u MUP-u CG u Podgorici.

Dakle, analizom izvedenih dokaza pa ih dovodeći u vezu sa odbranom okrivljenog sud je stao na stanovište da nije dokazano da je optuženi Č.Ž.o izvršio krivično djelo stavljeno mu na teret javnom optužbom.

Naime, imajući u vidu odbranu optuženog koji ne priznaje izvršenje krivičnog djela i iskaz svjedoka P.S.a iz kojeg proizilazi da je 16.02.2006.godine od optuženog dobio saobraćajnu dozvolu na ime A.S.e i da istog od tada nije vidio, sve do 05.02.2009.godine, i da je on lično ( P.S.o) došao u Upravu Policije, radi produženja važenja saobraćajne dozvole. Tako da se ovaj svjedok nije obraćao optuženom radi produženja saobraćajne dozvole za period ( 30.01.2007.godine do 06.02.2008.godine). Pored toga iz iskaza svjedokinje R.M.e se utvrdjuje da radi na poslovima registracije vozila u MUP-u PJ bijelo Polje i sjeća se da je početkom drugog mjeseca 2008.godine jedan stariji čovjek iz Srbije došao radi produženja saob.dozvole za vozilo Audi 80 koje je bilo registrovano brojem BP 341 -40 na ime A.S.e, i isti je imao punomoćje. A tom prilikom Č.Ž.o nije bio prisutan i nije dolazio. A koleginica koja radi sa njom na istom referatu vidjela je da na saob.dozvoli nije njen podpis u rubrici ( podpis službenog lica), te joj je dala na uvid tu saob.dozvolu i ona ( svjedokinja) se uvjerila da to nije njen podpis i daljim posmatranjem dozvole uočila je da pečat kao što je na saob.dozvoli koja je produžena do 06.02.2008.godine u toj rubrici ne odgovara orginalnom pečatu koji su oni dužili tačnije ne odgovara broj pečata. Te naknadnom provjerom su utvrdili da CB nikad nije imao - dužio pečat pod tim brojem.

U prilog predhodnom idu iskazi svjedoka Š.D.a i Š.G., iz kojih se utvrdjuje, da podpis na saob.dozvoli nije podpis njihovih službenika. A takodje ni pečat nije bio u upotrebi u to vrijeme i da jedno produženje nakon prve registracije ne prati odgovarajuća dokumentacija.

Tako, da iskazi predhodnih svjedoka kao i ( pisani dokazi) ne upućuju na to da je optuženi u spornom periodu preduzimao odredjene radnje vezane za produženje važenja sporne saobraćajne dozvole. Te je ostalo nejasno na koji način je svjedok P. dobio registraciju za pomenuti period. Što sve predhodno izloženo ukazuje da iz izvedenih dokaza sud nije mogao izvesti drugačiji zaključak, osim da nije bilo dokaza da je optuženi izvršio predmetno krivično djelo, te je istog i islobodio shodno čl. 363. st. 1. tač. 3. ZKP-a. Ovo tim prije što shodno važećim zakonskim propisima činjenice koje terete optuženog moraju biti apsolutno dokazane tokom postupka, što u konkretnom slučaju nije utvrdjeno. U konkretnom slučaju su postojale samo indicije - odnosno posredni dokazi koji u sebi sadrže i protiv tvrdnje - tj. suprotne dokaze, pa se u takvom slučaju svaka sumnja mora tumačiti u korist okrivljenog. Jer se osudjujuća presuda ne može zasnivati na predpostavkama već na čvrstim i uvjerljivim dokazima. Stoga je sud i primijenio načelo '' in dubio proreo'' ( u slučaju sumnje povoljnije za osumnjičenog), i istog oslobodio usled nedostatka dokaza.

Troškovi krivičnog postupka padaju na teret budžetskih sredstava.

Sa iznijetih razloga odlučeno je kao u izreci presude, shodno čl. 363. st. 1. tač. 3. ZKP-a.

OSNOVNI SUD U BIJELOM POLJU

Dana: 08.11.2010. godine
Zapisničar Predsjednik vijeća-sudija,
Ljiljana Popović s.r. Rahmo Banda s.r.