K br. 142/17
U IME CRNE GORE
Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničarke, u krivičnom postupku protiv optuženog S. A. zbog krivičnog djela razbojništvo iz čl. 242 st. 1 Krivičnog zakonika Crne Gore, nakon pravosnažnosti rješenja o usvajanjuu sporazuma o priznanju krivice, dana 29.03.2017. godine donio je
P R E S U D U
Optuženi:

S. A., JMB xxxxxxxxxxxxx, od oca S. i majke H., rođene D., rođen xx.xx.19xx. godine u Pg. sa prebivalištem u Podgorici, ul. Ć. S. br. Xx, državljanin Crne Gore, razumije crnogorski jezik, njegov jezik je romski, radnik, neoženjen, bez djece, bez završene škole, lošeg imovnog stanja, ranije osuđivan presudom Osnovnog suda u Podgorici K. br. 52/16 od 28.06.2016. godine zbog produženog krivičnog djela teška krađa iz čl. 240 st. 1 tač. 1 u vezi čl. 23 st. 2 i čl. 49 Krivičnog zakonika Crne Gore (6 mjeseci zatvora), protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 59/17 od 30.01.2017. godine, koji se računa od 28.01.2017. godine sa početkom u 15:30 časova.

Kriv je

Što je:

Dana 28.01.2017. godine, oko 15:30 časova, u ulazu stambene zgrade, u ulici K. br. .. u Pg, svjestan svog djela čije je izvršenje htio iako je znao da je njegovo djelo zabranjeno, upotrebom sile oduzeo tuđu pokretnu stvar u namjeri da sebi pribavi protivpravnu imovinsku korist u iznosu većem od 150,00 eura, na način što je pratio oštećenu B. N. do ulaznih vrata njenog stana, da bi je tada udario u lijevo rame od kog udarca je oštećena pala na pod, nanoseći joj tako laku tjelesnu povredu u vidu nagnječenja u predjelu lijevog koljena, nakon čega joj je iz torbe oduzeo i prisvojio novčanik kako bi iz njega prisvojio sav novac koji pronađe, a u kome su se nalazili saobaćajna dozvola za vozilo vlasništvo oštećene, vozačka dovzola na ime B. D. i CKB Mastercard platna kartica koja glasi na ime B. D.,
- čime je izvršio krivično djelo razbojništvo iz čl. 242 st. 1 Krivičnog zakonika Crne Gore.

Pa ga sud za navedeno krivično djelo primjenom čl. 4 st. 2, čl. 32, čl. 36, čl. 42 st. 1, čl. 45 st. 1 tač. 3, čl. 46 st. 1 tač. 3 i čl. 51 st. 1 Krivičnog zakonika Crne Gore i čl. 226, čl. 229, čl. 239, čl. 303 i čl. 374 Zakonika o krivičnom postupku,
O S U Đ U J E
Na kaznu zatvora u trajanju od 1 (jedne) godine i 6 (šest) mjeseci, u koju mu se uračunava vrijeme provedeno u pritvoru počev od 28.01.2017. godine sa početkom u 15:30 časova, pa nadalje dok pritvor bude trajao.

Obavezuje se optuženi da plati po osnovu troškova krivičnog postupka iznos od 90,50 eura, u roku od 15 dana po pravosnažnosti presude, pod prijetnjom prinudnog izvršenja, kao i troškove koji se odnose na nagradu braniocu postavljenom po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.

Oštećena N. B. se upućuje da imovinskopravni zahtjev može ostvarivati u parničnom postupku.

O b r a z l o ž e nj e
Optužnicom Osnovnog državnog tužilaštva Podgorica Kt. br. 134/17 od 17.02.2017. godine optuženom S. A. stavljeno je na teret da je izvršio krivično djelo razbojništvo iz čl. 242 st. 1 Krivičnog zakonika Crne Gore.

Nakon podnošenja optužnice sudu, državna tužiteljka, optuženi i njegov branilac su zaključili sporazum o priznanju krivice dana 22.03.2017. godine.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici optuženog, te da je optuženi S. A. u vrijeme, mjesto i na način opisan u izreci ove presude učinio krivično djelo razbojništvo iz čl. 242 st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o kazni iz sporazuma o priznanju krivice, zaključenog između stranaka i branioca, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi izricanja krivičnih sankcija, imajući pritom u vidu olakšavajuće okolnosti koje se nalaze na strani optuženog, a koje je cijenila državna tužiteljka prilikom pregovaranja o visini kazne, i to njegove lične prilike, odnosno činjenicu da se radi o nezaposlenom licu koje je lošeg imovnog stanja, njegov odnos prema izvršenom krivičnom djelu i s tim u vezi njegovo priznanje i izraženo kajanje, dok je kao otežavajuća okolnost cijenjena njegova ranija osuđivanost, pa navedene olakšavajuće okolnosti i po nalaženju ovog suda predstavljaju naročito olakšavajuće okolnosti koje u konkretnom slučaju opravdavaju ublažavanje kazne ispod zakonskog minimuma, jer će se i sa takvom kaznom na optuženog, kao lice koje je mlađe životne dobi, u dovoljnoj mjeri uticati da ubuduće ne čini krivična djela.

Shodno čl. 51 st. 1 Krivičnog zakonika Crne Gore optuženom je u izrečenu kaznu uračunato vrijeme provedeno u pritvoru, na način kako je to predstavljeno u izreci presude.

Sud je shodno čl. 239 st. 2 Zakonika o krivičnom postupku oštećenu N. B. uputio da imovinskopravni zahtjev može ostvarivati u parničnom postupku.

Optuženi je obavezan da plati troškove krivičnog postupka u iznosu od 90,50 eura. €. Iznos od 60,50 € odnosi se na ime troškova komercijalnog vještačenja, dok je sud optuženog obavezao da na ime paušala kao dijela troškova krivičnog postupka, plati iznos od 30,00 €, koji iznos je određen prema složenosti predmedeta, trajanju postupka i imovnom stanju optuženog. Optuženi je obavezan da plati i troškove koji se odnose na nagradu braniocu postavljenom po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.

Sa izloženog, na osnovu čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 29.03.2017. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja