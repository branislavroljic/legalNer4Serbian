U IME CRNE GORE
K.br. 40/17
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog Đ. S., koga brani B. N., advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 20/17 od 20.03.2017. godine, koju je na ročištu povodom odlučivanja o sporazumu o priznanju krivice zastupao Šoškić Miloš – državni tužilac u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 16.06.2017. godine, donio je
P R E S U D U
Optuženi:

S. Đ., JMB ..., od oca R. i majke S., rođene R., rođen .... godine u S... – Republika S..., sa prebivalištem u S...-Ulica S... K... br...., državljanin Republike S..., živi u vanbračnoj zajednici, pismen, završio srednju školu, lošeg imovnog stanja, neosuđivan, u pritvoru od 22.02.2017. godine od 18,15 časova.

KRIV JE
Zato što je:

Dana 22.02.2017. godine, u Budvi, svjestan svoga djela čije je izvršenje htio, neovlašćeno radi dalje prodaje držao opojnu drogu marihuanu-supstancu koja je Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (“Sl.list CG” broj 56/12 od 09.11.2012. godine), proglašena za opojnu drogu, na način što je kod sebe i u vozilu marke “VW Polo”, registarskih oznaka B... ..., zapakovanu u tri veća i jedan manji zamotuljak držao marihuana ukupne neto mase 95,252 grama, koja mu je služila za dalju prodaju i koju je prilikom kontrole predao ovlašćenim službenicima policije
- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 32, 33, 34, 36, 42, 45 i 46. Krivičnog zakonika Crne Gore, te odredbi čl. 226, 229, 303. i 374. Zakonika o krivičnom postupku.

O S U Đ U J E
Na kaznu zatvora u trajanju od 6 (šest) mjeseci, u koju kaznu mu se uračunava vrijeme provedeno u pritvoru, počev od 22.02.2017. godine od 18,15 časova, pa nadalje.

Na osnovu čl. 75. u vezi čl. 300 st. 7. Krivičnog zakonika Crne Gore, optuženom se iz r i č
MJERA BEZBJEDNOSTI
ODUZIMANJE PREDMETA
ODUZIMA SE opojna droga – marihuana ukupne neto mase 95,252 grama, koja se ima uništiti po pravosnažnosti presude donijete na osnovu sporazuma o priznanju krivice.

OBAVEZUJE SE optuženi da na ime troškova krivičnog postupka – nastalih tokom istrage i u tokom zaključenja sporazuma o priznanju krivice uplati Višem državnom tužilaštvu u Podgorici iznos od 1.850,00€, kao i da na ime paušala uplati iznos od 100,00€, a sve na račun Vrhovnog državnog tužilaštva broj 832-1187-31, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 20/17 od 20.032017. godine, optuženom Đ. S. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 14.06.2017. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o priznanje krivice optuženog.

Na ročištu za razmatranje sporazuma, održanom dana 16.06.2017. godine, sud je pročitao dokaze predložene optužnicom i to: Službenu zabilješku ovlašćenog službenika Ministarstva unutrašnjih poslova Uprave policije - Odsjeka za borbu protiv droge S. V., broj 240/17-4/73 od 22.02.2017. godine, potvrdu o privremeno oduzetim predmetima Ministarstva unutrašnjih poslova Uprave policije - Odsjeka za borbu protiv droge, broj 240/15-4-68 od 22.02.2017. godine, Izvještaj o hemijskim vještačenjima Forenzičkog centra Danilovgrad br. 893/17 od 15.03.2017.godine, Zapisnik o pregovaranju Kt.br. 20/17 od 14.06.2017.godine, Zapisnik o priznanju krivice optuženog Kt.br. 20/17 od 14.06.2017. godine i Sporazum o priznaju krivice optuženog Kt.br. 20/17 od 14.06.2017. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici opuženog Đ. S., te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 6 (šest) mjeseci, srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanje predmeta, pa je od optuženog oduzeta opojna droga marihuana ukupne neto mase 95,252 grama, koja se ima uništiti po pravosnažnosti presude donijete na osnovu sporazuma o priznanju krivice, a u skladu i sa pomenutim sporazumom o priznanju krivice.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka i to: troškova krivičnog postupka nastalih tokom istrage i tokom zaključenja sporazuma o priznanju krivice iznos od 1.850,00€, kao i na ime paušala iznos od 100,00€, koje je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, u roku od 15 dana od dana pravosnažnosti presude, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 16.06.2017. godine
Zapisničar S U D I J A
Novčić Slobodanka Predrag Tabaš
DN-a, po primjerak:

- VDT Podgorica,
- Optuženom,
- Braniocu optuženog,
- A/A.

Postupljeno, dana __________ godine