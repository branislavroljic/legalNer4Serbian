U IME CRNE GORE
K.br. 119/16
VIŠI SUD U PODGORICI, kao prvostepeni krivični po predsjedniku vijeća- sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog B. A., koga brani Đ. D., advokat iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st .2. u vezi st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 141/16 od 22.11.2016. godine, koju je na ročištu povodom odlučivanja o sporazumu o priznanju krivice zastupala Begović Tatjana - državni tužilac u VDT-a u Podgorici, nakon donešenog rješenja o usvajanju sporazuma o priznanju krivice, dana 20.12.2016. godine, donio je
P R E S U D U
Optuženi:

B. A., zv. “B.”, broj pasoša ..., od oca M... i majke S..., rođene D..., rođen 29.08.1976.godine u T... – Republika A..., sa prebivalištem u mjestu rođenja T... – S..., ul. D... J... ..., državljanin Republike A..., radnik, oženjen, otac dvoje mldb. djece, završio srednju školu, lošeg imovnog stanja, neosuđivan, u pritvoru od 19.10.2016. godine od 17,30 časova,
KRIV JE
Zato što je:

Dana 19.10.2016. godine, na graničnom prelazu Sukobin, iz Republike Albanije, neovlašćeno radi dalje prodaje unio u Crnu Goru, te prenosio opojnu drogu marihuanu – supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (“Sl.list CG” br. 56/12 od 09.11.2012.godine), iako je bio svjestan da postupa neovlašćeno i protivrpavno pa je to i htio, na način što je označenog dana, u 10,24časa, na graničnom prelazu Sukobinu, iz Republike Albanije unio u Crnu Goru opojnu drogu marihuanu, ukupne mase 28.425,00 grama, upakovanu u 30 pakovanja oblijepljenih pvc folijom, koju je prenosio putničkim motornim vozilom marke “C... G... V...”, plave boje, albanskih registarskih oznaka A... ..., kojim je upravljao, a koja opojna droga je bila sakrivena u specijalnom izrađenom skrovištu tzv. bunkeru u prtljažniku vozila, kada je prilikom izlaska iz Crne Gore istog dana na graničnom prelazu Debeli brijeg oko 14,30 časova od strane ovlašćenih službenika Uprave carine – Ispostave Debeli brijeg i policijskih službenika Odjeljenja granične bezbjednosti Herceg Novi, pronađena predmetna opojna droga i oduzeta od okrivljenog, a ista je bila namijenjena daljoj neovlašćenoj prodaji
- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st.2. u vezi st. 1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 4 st. 2, 32, 36, 42,45. i 46. Krivičnog zakonika, te odredbi čl. 226, 229, 303. i 374. Zakonika o krivičnom postupku.

O S U Đ U J E
Na kaznu zatvora u trajanju od 1 (jedne) godine i 6 (šest) mjeseci, u koju kaznu mu se uračunava vrijeme provedeno u pritvoru, počev od 19.10.2016. godine od 17,30 časova, pa nadalje i novčanu kaznu u iznosu od 3.000,00 ( tri hiljade) eura, koji je optuženi dužan uplatiti na račun budžeta Crne Gore broj 832-7113-04, u roku od 2 (dva) mjeseca po pravosnažnosti presude donijete na osnovu sporazuma o priznanju krivice, s tim što ako optuženi ne plati novčanu kaznu u odredjenom roku, sud će novčanu kaznu zamijeniti kaznom zatvora, tako što će za svakih započetih 25,00 (dvadesetpet) eura novčane kazne odrediti jedan dan kazne zatvora, s tim da kazna zatvora ne može biti duža od jedne godine.

Na osnovu čl. 75. u vezi čl. 300 st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u ukupnoj količini od 28.425,00 grama, koja se ima uništiti po pravosnažnosti presude, kao predmet upotrebljen za izvršenje krivičnog djela.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice Višem državnom tužilaštvu u Podgorici uplati iznos od 100,00 eura, na ime paušala Višem državnom tužilaštvu u Podgorici, i to na račun Vrhovnog državnog tužilaštva broj 832-1187-31, u roku od 15 dana po pravosnažnosti presude donijete na osnovu sporazuma o priznanju krivice pod prijetnjom prinudnog izvršenja.

O b r a z l o ž e nj e
Optužnicom Višeg Državnog tužilaštva u Podgorici Kt.br. 141/16 od 14.12.2016. godine, optuženom B. A. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st.2. u vezi st. 1. Krivičnog zakonika Crne Gore.

Dana 14.12.2016. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o priznanje krivice optuženog.

Na ročištu za razmatranje sporazuma, održanom dana 20.12.2016. godine, sud je pročitao dokaze predložene optužnicom i to: Zapisnik o pretresanju prevoznog sredstva putnika prtljaga i drugih pokretnih stvari sačinjen od strane Uprave policije – OGB Herceg Novi br.51/2-280/14-39-2046 od 19.10.2016. godine i izvršio uvid u fotodokumentaciju Uprave policije CB Herceg Novi broj 486/16 od 19.01.2016. godine, Potvrdu o privremeno oduzetim predmetima Uprave policije–OGB Herceg Novi–GP Debeli Brijeg br. 51/2-280/15-41-53 od 19.10.2016. godine, na ime B. A., tri potvrde o privremeno oduzetim predmetima Uprave policije -SKP-Odsjek za borbu protiv droge Grupa VI 47/4 br. 240/16-8/422 od 19.10.2016. godine, na ime B. A., Službenu zabilješku sačinjenu od strane Uprave policije-SGP-Regionalni centar granične policije-“Jug” Bar-OGB Herceg Novi-GP Debeli Brijeg 51/2 br. 280/16-39-2047 od 19.10.2016. godine, Službenu zabilješku sačinjenu od strane Uprave policije -SKP-Odsjek za borbu protiv droge Grupa VI 47/4 br. 240/16-8/424 od 19.10.2016. godine, Izvještaj Forenzičkog centra o hemijskom vještaćenju br. 4184/16 od 15.11.2016. godine i izvršio uvid u fotodokumentaciju broj 4184/16 od 15.11.2016. godine, Zapisnik o pregovaranju VDT-a Podgorica Kt.br. 141/16 od 22.11.2016. godine, Zapisnik o priznanju krivice optuženog Kt.br.141/16 od 14.12.2016. godine, Sporazum o priznaju krivice optuženog Kt.br. 141/16 od 14.12.2016. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici optuženog B. A., te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 1 (jedne) godine 6 (šest) mjeseci i novčana kazna u iznosu od 3.000,00 (tri hiljade) eura, kao sporedna kazna, srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanje predmeta, pa je od optuženog oduzeta opojna droga marihuana u količini od 28.425,00 grama, koja se ima uništiti po pravosnažnosti presude, za koji predmet zakon predviđa obavezno oduzimanje, a u skladu sa pomenutim sporazumom o priznanju krivice.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka i to na ime troškova krivičnog postupka nastalih tokom istrage i tokom zaključenja sporazuma o priznanju krivice u iznosu od 100,00 eura, koje je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, u roku od 15 dana po pravosnažnosti presude pod prijetnjom prinudnog izvršenja, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 20.12.2016. godine
PREDSJEDNIK VIJEĆA – SUDIJA
Predrag Tabaš
DN-a, po primjerak:

- VDT Podgorica,
- ZIKS - Spuž
- Optuženom,
- Braniocu optuženog,
- A/A.

Postupljeno, dana __________ godine