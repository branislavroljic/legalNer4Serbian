K.br.13/88
HYPERLINK "http://sr.wikipedia.org/wiki/%DADBB%DBDBA%DB0:Coat_of_arms_of_Montenegro.sv"
U IME CRNE GORE
OSNOVNI SUD U P, prvostepeni, krivični, po sudiji Jeleni Perović Kovačević kao sudiji pojedincu, uz učešće Slađane Vlahović kao zapisničara, u krivičnom predmetu protiv okrivljenog P.M, zbog krivičnog djela krađa iz člana 239 st.1 Krivičnog zakonika, odlučujući o optužnom predlogu ODT-a P Kt.br. 85/13 od 28.01.2013. godine, koji je na glavnom pretresu zastupala Radmila Gačević zamjenik kod ODT-a, nakon glavnog i javnog pretresa održanog dana 20.03.2013. godine u prisustvu zastupnika optužbe, a u odsustvu uredno pozvanog okrivljenog, istog dana donio je i javno objavio

P R E S U D U
Okrivljeni:

P.M, od oca M i majke V, rođene P, rođenog 28.09.1979. godine u P, sa prebivalištem u mjestu rođenja, M bb, državljanin Crne Gore, neoženjen, završio srednju školu, po zanimanju automehaničar, lošeg imovnog stanja, ranije osuđivan i to: presudom Osnovnog suda u P K.br.07/1541 od 06.02.2009. godine zbog krivičnog djela iz čl.388 st.4 KZCG na kaznu zatvora u trajanju od 3 mjeseca uslovno na 1 godinu, presudom Osnovnog suda u P K.br. 06/1579 od 14.09.2009. godine zbog krivičnog djela iz čl.240 st.1 tačla 3 KZCG na kaznu zatvora u trajanju od 3 mjeseca, presudom Osnovnog suda u Baru K.br. 229/09 od 29.04.2010. godine zbog krivičnog djela iz čl. 240 st.1 tačka 1 KZ na kaznu zatvora u trajanju od 1 godine uslovno na 3 godine
KRIV JE
Zato što je:

Dana 11.01.2013. godine, oko 12,00 časova, u P, svjestan svog djela čije izvršenje je htio i znajući da je njegovo djelo zabranjeno, oduzeo tuđe pokretne stvari, vlasništvo oštećene J.B, u namjeri da njihovim prisvajanjem pribavi sebi protivpravnu imovinsku korist u iznosu većem od 150,00 eura, na način što je ušao kroz otključana vrata kuće i iz hodnika oduzeo novčanik u kojem se nalazilo 85,00 eura
-​ čime je izvršio krivično djelo krađa iz člana 239 st.1 Krivičnog zakonika.

Pa ga sud primjenom citiranog zakonskog propisa te čl. 3,4,5,15,32,33,36,42 Krivičnog zakonika, čl. 226, 229 i 374 Zakonika o krivičnom postupku,
OSUĐUJE
Na kaznu zatvora u trajanju od 2 (dva) mjeseca.

Obavezuje se okrivljeni da na ime troškova krivičnog postupka uplati na račun Budžeta iznos od 50,00 eura na ime sudskog paušala, sve u roku od 15 dana po pravosnažnosti presude, pod prijetnjom prinudnog izvršenja.

Obrazloženje
Optužnim predlogom ODT-a P Kt.br. 85/13 od 28.01.2013. godine stavljeno je na teret okrivljenom P.M da je izvršio krivično djelo krađa iz člana 239 st.1 Krivičnog zakonika. Zastupnik opužbe je ostao u potpunosti pri podnijetom optužnom predlogu i predložio sudu da okrivljenog oglasi krivim i osudi u zakonu propisanim granicama za predmetno krivično djelo.

Sud je održao glavni pretres u odustvu uredno pozvanog okrivljenog, a shodno čl.457 ZKP-a, imajući u vidu da je isti predhodno saslušan i njegovo prisustvo nije bilo nužno.

Okrivljeni je u svojoj odbrani u bitnom naveo da je dana 11.01.2013. godine, kao taxi vozač „L“ udruženja prebacio J.B od Dom zdravlja na Starom Aerodromu u P do njene kuće u ulici Dositeja Obradovića broj 9. Prilikom plaćanja od strane Jovićević vidio je da u novčaniku ima novca, a zatim se nakon pola sata vratio do njene kuće, a zatim pokucao na ulazna vrata i tada mu je J.B otvorila. Pitao je da li je nešto zaboravila u taxi vozilu, i dok mu je ona odgovarala da nije on je iskoristio njenu nepažnju i sa jedne police u hodniku oduzeo crni ženski novčanik. Nakon ovoga je izašao iz kuće, a zatim je vidio da u novčaniku ima 85,00 eura. Ne zna zbog čega je ovo uradio, toga dana je potrošio pazar od taxiranja pa je time htio da nadoknadi. Kaje se zbog ovoga što je uradio i naglasio bi da je J.B vratio novac. Završna riječ okrivljenog je izostala, obzirom da isti nije pristupio na glavni pretres iako je uredno obaviješten.

Sud je u dokaznom postupku proveo sledeće dokaze: pročitao izvod iz KE na ime okrivljenog. Zastupnik optužbe je izjavio da odustaje od predloga da se saslušaju svjedok oštećena J.B i svjedok K.D, a imajući u vidu da je svjedok J.B odbila prijem i nije se odazvala pozivu suda te da je ista 1934. godište, a stanje stvari je dovoljno rasvijetljeno i zrelo za presuđenje, pa bi obezbeđenje prisustva ovih svjedoka vodilo odugovlačenju postupka, što je sud rješenjem prihvatio.

Iz izvoda iz KE na ime okrivljenog P.M utvrđeno je da je isti ranije osuđivan i to: presudom Osnovnog suda u P K.br.07/1541 od 06.02.2009. godine zbog krivičnog djela iz čl.388 st.4 KZCG na kaznu zatvora u trajanju od 3 mjeseca uslovno na 1 godinu, presudom Osnovnog suda u P K.br. 06/1579 od 14.09.2009. godine zbog krivičnog djela iz čl.240 st.1 tačla3 KZCG na kaznu zatvora u trajanju od 3 mjeseca, presudom Osnovnog suda u Baru K.br. 229/09 od 29.04.2010. godine zbog krivičnog djela iz čl. 240 st.1 tačka 1 KZ na kaznu zatvora u trajanju od 1 godine uslovno na 3 godine.

Ocjenom navoda optužbe, odbrane okrivljenog, a cijeneći ih pojedinačno i u njihovoj međusobnoj povezanosti nesumljivo je utvrđeno da je okrivljeni P.M izvršio krivično djelo koje mu je optužnim predlogom stavljeno na teret.

Naime, u postupku je nesumljivo utvrđeno da je okrivljeni dana 11.01.2013. godine, oko 12,00 časova, u P, svjestan svog djela čije izvršenje je htio i znajući da je njegovo djelo zabranjeno, oduzeo tuđe pokretne stvari, vlasništvo oštećene J.B, u namjeri da njihovim prisvajanjem pribavi sebi protivpravnu imovinsku korist u iznosu većem od 150,00 eura, na način što je ušao kroz otključana vrata kuće i iz hodnika oduzeo novčanik u kojem se nalazilo 85,00 eura. Prednje je sud na nesumljiv način utvrdio iz jasnog, detaljnog i potpunog priznanja okrivljenog datog pred ODT P, koji je na detaljan način opisao način, mjesto i vrijeme izvršenja navedene krađe, a u čije priznanje sud nije sumljao jer je isti naveo da je prilikom plaćanja taxi usluga od strane oštećene J.B kod iste vidio u novčaniku novac iz kog razloga je došao do njene kuće, preskočio ogradu, i pokucao na vrata, pa kada mu je oštećena J.B otvorila vrata, iskoristio njenu nepažnju i sa jedne police u hodniku oduzeo crni ženski novčanik u kojem je kasnije vidio novac u iznosu od 85,00 eura.

Cijeneći ovako utvrđeno činjenično stanje, sud nalazi da se u radnjama okrivljenog P.M stekli svi bitni elementi bića krivičnog djela krađa iz čl. 239 st.1 Krivičnog zakonika, jer je okrivljeni postupajući na prednje opisan način oduzeo tuđe pokretne stvari, vlasništvo oštećene J.B, u namjeri da njenim prisvajanjem sebi pribavi protivpravnu imovinsku korist u iznosu većem od 150,00 eura. Krivično djelo krađa iz čl.239 st.1 Krivičnog zakonika čini ono lice koje tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist. Po naloženju ovog suda, okrivljeni je bio svjesan da oduzima tuđu pokretnu stvar, što je i htio, pa se kao subjektivni elemenat bića predmetnog krivičnog djela u radnjama okrivljenog manifestuje njegov direktni umišljaj.

Prilikom odlučivanja o krivičnoj sankciji, u smislu čl.42 Krivičnog zakonika, sud je cijenio sve okolnosti koje utiču da kazna bude manja ili veća ( olakšavajuće i otežavajuće ), pa je sud od olakšavajućih okolnosti cijenio priznanje krivičnog djela, a od otežavajućih okolnosti njegovu raniju osuđivanost a što je utvrdio uvidom u izvod iz kaznene evidencije. Imajući uz navedeno u vidu i stepen krivice za izvršeno krivično djelo, sud je okrivljenog osudio na kaznu zatvora u trajanju od 2 (dva) mjeseca, nalazeći da će se ovako odmjerenom kaznom u svemu ostvariti svrha kažnjavanja iz čl.32 Krivičnog zakonika, da okrivljeni ubuduće ne vrši krivična djela, a u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.

Kako je okrivljeni oglašen krivim, sud je shodno čl.226 i čl.229 Zakonika o krivičnom postupku odlučio o troškovima krivičnog postupka pa je obavezan okrivljeni da na ime troškova krivičnog postupka uplati na račun Budžeta iznos od 50,00 eura na ime sudskog paušala, određen shodno složenosti predmeta, trajanju postupka i imovinskim prilikama okrivljenog, sve u roku od 15 dana po pravosnažnosti presude, pod prijetnjom prinudnog izvršenja.

Na osnovu svega izloženog, sud je odlučio kao u izreci presude.

OSNOVNI SUD U P

Dana 20.03.2013. godine
ZAPISNIČAR SUDIJA
Slađana Vlahović s.r. Jelena Perović Kovačević s.r.

PRAVNA POUKA:

Protiv ove presude dozvoljena je žalba
U roku od 8 (osam) dana od dana prijema pismenog
Otpravka iste, Višem sudu u P, a preko ovog suda.

ZTO Slađana Vlahović