K. br. 420/10
U IME NARODA
OSNOVNI SUD U BARU, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog K. D., zbog krivičnog djela N.vanje izdržavanja iz čl. 221 st.1 Krivičnog zakonika, po optužnom predlogu Osnovnog državnog tužilaštva u Baru Kt.br. 444/09 od 28.12.2009. godine, nakon održanog glavnog javnog pretresa u prisustvu pripravnika Osnovnog državnog tužilaštva V. S., branioca okrivljenog advokata D. H., advokata iz B., u odsustvu okrivljenog, dana 16.12.2010. godine donio je i javno objavio

P R E S U D U
Okrivljeni K. D. od oca N. majke D., rođene M., rođen .. godine u B., sa prebivalištem u B., ul. G..., državljanin Republike Srbije, oženjen, otac jednog djeteta, pismen, srednjeg imovnog stanja, osuđivan presudom Osnovnog suda u Baru K 355/09 od 12.02.2010. godine, zbog krivičnog djela nasilje u porodici ili porodičnoj zajednici iz čl.220.st.1. KZ, uslovnom osudom kojom mu je utvrđena kazna zatvora u trajanju od 2 mjeseca koja se neće izvršiti ukoliko u roku od 2 godine ne učini novo krivično djelo.

Na osnovu čl. 363 tč. 3 ZKP
OSLOBAĐA SE OD OPTUŽBE
Da je:

U periodu između 29.07.2008. godine i 28.08.2009. godine, nije davao izdržavanje za svoju maloljetnu kćerku K. T., koju je po zakonu dužan da izdržava, a koja obaveza mu je utvrđena izvršnom sudskom odlukom - pravosnažnom i izvršnom presudom Osnovnog suda u Baru P br. 739/07 od 26.06.2008. godine u iznosu od 100 € mjesečno,
- čime bi učinio krivično djelo - N.vanje izdržavanja iz čl. 221. st. 1. Krivičnog zakonika.

Jer nije dokazano da je učinio djelo za koje je optužen.

Troškovi postupka padaju na teret budžetskih sredstava suda
O b r a z l o ž e n j e
Optužnom predlogom Osnovnog državnog tužilaštva u Baru Kt.br. 444/09 od 28.12.2009. godine stavljeno je na teret okrivljenom izvršenje krivičnog djela bliže opisanog u izreci presude. Glavni pretres je održan u odsustvu okrivljenog osnovu čl.453.st.3. ZKP-a jer se pozivu na glavni pretres nije odazvao, svoj izostanak opravdao, a kako je saslušan ocjenjeno je da njegovo prisustvo nije nužno
Okrivljeni je u svojoj odbrani izjavio da je zaposlen u firmu „Kabl Projekt“ u Beogradu koja se nalazi u ulici Partizanske avijacije br. 4. On ostvaruje mjesečna primanja u iznosu od 40.000 dinara, odnosno oko 400,00 €. On nije nikada platio izdržavanje za svoje maloljetno dijete po pravosnažnoj presudi Osnovnog suda u Baru iznosu od 100 €, po kojoj je bio obavezan da plaća od 01.12.2007. godine. Razlog zbog čega on nije plaćao ove iznose na ime izdržavanja jeste isključivo taj što je njegova bivša supruga odbijala da primi novac. On je u Centru za socijalni rad pred zaposlenima pokušao da izvrši svoju obavezu i preda svojoj bivšoj supruzi iznos od 500, ali je ona taj novac prvo uzela, pa je isti novac bacila, a po njegovom mišljenju ona radi to da bi dokazala kako je nezavisna od njega. Prilikom njihovih susreta on je svom djetetu ostavljao iznose po 100 ili 200 €. Centar za socijalni rad je upoznat sa tim da njegova bivša supruga odbija da primi novac. On je preko svog advokata H.ć D. pokušavao da pomogne dijete, a to je činio i preko njenog advokata R. F. Takođe, njegovi roditelji su dolaskom u Bar htjeli da dijete pomognu novcem i poklonima, ali je K. N. odbila da primi bilo kakvu pomoć i novac. Takođe K. N. je prošle godine odbila da primi poklone i garderobu od njega i ta garderoba i pokloni još uvijek stoje u prostorijama Centra za socijalni rad u Baru. Na glavnom pretresu je dodao da nije sporna njegova obaveza da daje doprinos za izdržavanje svoje maloljetne kćerke, nije sporna njegova volja da to uradi, međutim, po njegovom mišljenju glavni razlog za nemogućnost da postupi po toj obavezi jeste odbijanje bivše supruge da primi novac od njega, a ne radi se samo o njemu i o novcu već i o poklonima koje je on donosio za kćerku T. i poklonima koje su njegovi roditelji donosili. U novembru 2008. godine on je donio poklone i garderobu za kćerku zbog nemogućnosti da istu da djetetu, on je sve to ostavio u Centru za socijalni rad i misli da se pokloni i dalje nalaze tamo. Ne može da se sjeti datuma, ali zna da je bio njihov prvi zajednički dolazak u Centar kada je izvadio 500 €, ponudio ih bivšoj supruzi ona je odbila to da primi, nakon toga on je njoj novac stavio u njenu tašnu, međutim, ona je novac izvadila i bacila, navodeći riječi „ne treba mi od tebe daj djetetu“. Tom prilikom u Centru su bili prisutni 4 zaposlene. Imena nekih od njih su D. i K., ne može biti siguran, ali misli da je tom prilikom bila prisutna i zaposlena po imenu M. U oktobru 2008. godine on je pokušao da kćerki da 200 € koje je njoj stavio u džep. Dana 19.12.2008. godine njegovi roditelji su došli u Bar na T. rođendan i donijeli poklone i novac u iznosu od 300 €, koji je on poslao, međutim, oni nisu mogli ni da vide T. i zbog toga su sve poklone morali da vrate za Beograd. Za Božić 2008. godine on je pokušao da pošalje novac putem Vestern juniona, ali mu je tada saopšteno da devizni transfer u tom trenutku nije bio moguć. Zbog odbijanja bivše supruge na primi novac i poklone on je podnio i tužbu preko ovog suda. Može sudu da dostavi dokaze da je na račun Rajfazen banke u Beogradu uplatio iznos od 3.000 € na ime kćerke, novac nije oročen i jedan od roditelja u svakom trenutku isti može da podigne. Sa bivšim advokatom bivše supruge F. R. on je pokušao da se dogovori da se odnosi između njega i bivše supruge normalizuju u interesu djeteta, ali on nije postignut, on radi u Rusiji od decembra 2008. godine, pretpostavlja da je bilo moguće da novac uplaćuje u Rusiji, međutim, nije vidio koja je svrha svega toga, ako je već bivša supruga odbijala da primi novac koji je on davao. Uvijek kada bi vidio dijete, a od trenutka razvoda do oktobra 2008. godine kada je prekinut svaki kontakt sa bivšom suprugom, on je djetetu u 3 ili 4 navrata nije siguran, kada je dijete mogao da vidi, ostavljao 100 ili 200 €. Od oktobra 2008. godine on sa djetetom nema nikakav kontakt, nema čak ni saznanja kako je dijete, jer bivša supruga odbija i telefonsku komunikaciju i iz tog razloga on nije mogao ni da razgovara sa suprugom o eventualnom otvaranju računa na koji bi uplaćivao novac. On je već izjavio da bivša supruga od njega nikada nije dobila novac niti je to željela, a kao što je već rekao on je u više navrata kćerki dao iznos od 100 ili 200 €. On je objasnio da su pokušali da preko adv. R. F. i lično preko brata K. N. stupe u kontakt sa njom u cilju regulisanja svojih odnosa između njih, što je obuhvatalo i plaćanje izdržavanje, međutim N. je na to odgovorila „ne treba mi ništa od njega samo me pustite“. Svaki njegov dolazak u Centar za socijalni rad bio je evidentiran i on je u više navrata i preko Centra pokušavao da obezbedi uslove za predaju novca za izdržavanje njegovog djeteta. On je jedne prilike u Centru za socijalni rad T. u džep stavio izvod sa računa Rafajzen banke na iznos od 3.000 €, koji glasi na njeno ime, a da bi bivša supruga mogla da podigne taj novac potrebno je da otvori račun u Rafajzen banci. Ukupno on je za taj period T.dao 500 ili 600 €, a već je objasnio da su i roditelji i on pokušavali da daju novac, ali da to nisu uspjeli da ostvare.

U dokaznom postupku saslušana je u svojstvu svjedoka zakonski zastupnik mld. K. T. K. N., svjedoci O. M. i F. R., pročitani su : presuda Osnovnog suda u Baru P br. 739/07 od 26.06.2008. godine, izvod iz kaznene evidencije na ime K. D. MUP Beograd br. 235.2.1-721/10 od 3.02.2010. godine, izvještaj Centra za socijalni rad za Opštine Bar i Ulcinj br. 0103-682 od 23.02.2010. godine, izvještaj Rajfajzen banke u Beogradu br. G-1983 od 19.02.2010. godine, potvrda Rajfajzen banke iz Beograda od 20.03.2010. godine, izvještaj Centra za socijalni rad za SO Bar i Ulcinj br. 0103-sl od 6.04.2010. godine, Ugovor o neoročenom deviznom depozitu zaključen dana 6.05.2008. godine između K. T. i Rajfajzen banke i izvještaj o uplati i isplati sredstava, izvršen je uvid u spise predmeta Osnovnog suda u Baru K 355/09.

Svjedok K. N. je izjavila da je brak između nje i njenog bivšeg supruga razveden u junu 2008. godine i da je on po toj presudi bio obavezan da daje izdržavanje od 1.07.2007. godine kada je predala tužbu za razvod braka. Međutim, on nije postupio po toj presudi i nikada nije plaćao izdržavanje za njihovu zajedničku kćerku T. u iznosu od 100 €, koje je bio u obavezi da uplaćuje svakog mjeseca. K. D. je zaposlen u firmi „Kabl Projekt“ na Bežanijskoj kosi, a inače radi u Rusiji kao građevinski inženjer u gradu Soči. Na glavnom pretresu je dodala da je obaveza njenog bivšeg supruga da daje izdržavanje za njihovu kćerku ustanovljena je presudom o razvodu braka. Taj iznos je 100 € mjesečno. Nikada bivši suprug prilikom susreta sta T. njoj nije davao novčane iznose. Negdje u decembru 2008. godine adv. D. H. pozvao je njenog brata i saopštio mu je da su roditelji bivšeg supruga došli u Bar i da žele da daju novac za izdržavanje kćerke, nije rekao o kom iznosu se radi i tada je njen brat saopštio da je njen stav da neće da primim novac iz ruke u ruku, već da se isti uplati na njen račun. Niko od njih uključujući i bivšeg supruga nije joj tražio broj žiro računa. U septembru 2007. godine bivši suprug mu je u Centru za socijalni rad ponudio 500 €, ali prethodno je ispred prostorije Centra isprovocirao i ona iz tog razloga nije htjela da primi novac. U avgustu 2007. godine otac K. D. joj je u selu Lipnice SO Berane dao iznos od 500 € za T. U maju 2008. godine prilikom rasprave za razvod braka njoj je K. D. saopštio da je otvorio žiro račun u Rajfazen banci na ime K. T., na iznos kojeg se ne sjeća, međutim, ona nikada nije dobila ovlašćenje da može da podigne novac s obzirom da je K. D. korisnik računa. Negdje u avgustu 2009. godine adv. R. F. joj je rekao da postoji spremnost K. D. da izmiri obaveze po osnovu izdržavanja, međutim, ona mu je saopštila da je njen stav da taj novac želi da primi samo preko žiro računa, kako bi postojao odgovarajući dokaz o tome. Iznos od 500 € koje je njoj K. D. ponudio u Centru za socijalni rad, a koji je odbila da primi on je ponudio u septembru 2007. godine, a presuda o razvodu postala je pravosnažna u julu 2008. godine. Kada joj je adv. R. F. prenio želju K. D.a plati iznos izdržavanja, ona je već podnijela krivičnu prijavu zbog ovog krivičnog djela. Razgovor između njenog brata i H. D. njoj je prenio brat, saopštio joj je šta je odgovorio, odnosno da ona želi da se uplata izvrši preko žiro računa i ona mu je tada rekla da je pravilno postupio. Ona se nikada nije interesovala za način na koji može da podiže novac sa računa Rajfazen banke. Ona je smatrala da je presudom ustanovljena obaveza da se daje određeno izdržavanje i da postoji obaveza da se taj novac uplaćuje na žiro račun i iz tog razloga nikada nije dala inicijativu da se novac uplaćuje na njen račun jer je smatrala da se to podrazumijeva. Pridružila se krivičnom gonjenju i postavila je imovinsko pravni zahtjev koji će ostvariti u parnici.

Svjedok O. M. je izjavio da je njegova sestra K. N. bila u braku sa K. D. Brak je razveden presudom ovog suda uz obavezu K. D. da daje mjesečne iznose na ime izdržavanja svoje maloljetne kćerke K. T. u iznosu od 100 €. Koliko je njemu poznato, K. D. nije davao novac na ime izdržavanja. Misli da je bio decembar 2008. godine, ne sjeća se tačnog datuma, kada ga je telefonskim putem kontaktirao D. H. advokat. On se tog dana nalazio u Podgorici i on mu je rekao da pomogne da se nađe način da se roditelji K. D. vide sa K. T., nakon čega ga je on uputio da se obrati njegovoj sestri. Tom prilikom H. D. mu je saopštio da bi roditelji K. D., K. T. dali neke poklone, a pominjao je neki novac, s tim što nije bilo riječi o tačnom iznosu i on je takođe advokata uputio da se obrati njegovoj sestri, a da za davanja novca postoje zvanični putevi, odnosno platni promet. Razgovor sa advokatom on je vodio u vozilu kojim je išao prema Podgorici, taj razgovor je trajao 10 minuta i on je sudu ispričao ono čega se sjeća. On i K. N. ne stanuju u istom domaćinstvu.

Svjedok F. R. je izjavio da je on u ime K. Nede napisao krivičnu prijavu zbog krivičnog djela N.vanje izdržavanja. Sjeća se da ga je jednom prilikom pozvao adv. H. D. koji ga zamolio da kontaktiram K. N. jer djed i baba zajedničkog djeteta K.a su došli u Bar i da žele da vide svoju unuku i molba je bila da on pomogne da dođe do tog kontakta. Misli da je povodom toga razgovarao sa majkom K. N. koja mu se javila na telefon, a što se dalje dešavalo on se ne može sjetiti. Takođe se sjeća da je N. u razgovoru sa njim pominjala da joj je bivši suprug jednom oteo dijete i poveo za Beograd i da je jednom imala komplikaciju oko slomljenog prsta prilikom pokušaja otmice. Jednom prilikom ga pozvao i K. D. koji mu je saopštio da ima problem jer mu ne dozvoljavaju da vidi dijete, sa molbom da utiče na K. N. u tom pravcu, zna da je bio korektan u razgovoru i on je tok tog razgovora prenio K. N.. On je više puta povodom predmetnog događaja razgovarao sa adv. H. D.m i zna da je jednom prilikom na molbu H. D.pozvao K. N. kojom prilikom mu se javila njena majka i tada je bilo riječi o tome da su došli roditelji K. D., da su donijeli neke poklone i da je cilj tog poziva bio da oni K. T. predaju te poklone. Više puta ga je D. H. kontaktirao ali se nije mogao sjetiti detalja tih razgovora.

Iz presude Osnovnog suda u Baru P br. 739/07 od 26.06.2008. godine utvrđeno je da navedenom presudom koja je postala pravosnažna dana 14. jula 2008. godine razveden je brak K. D. i K. N., da je mal. kćerka K. T. povjerena na čuvanje, vaspitanje i izdržavanje majci uz obavezu oca D. da svakomjesečno u iznosu od 100 € doprinosi njenom izdržavanju, počev od 01.12.2007. godine dok ta obaveza bude trajala ili po zakonu ne bude izmijenjana.

Iz izvoda iz kaznene evidencije na ime K. D. MUP Beograd br. 235.2.1-721/10 od 3.02.2010. godine utvrđeno je da okrivljeni nije osuđivan.

Iz izvještaja Centra za socijalni rad za Opštine Bar i Ulcinj br. 0103-682 od 23.02.2010. godine utvrđeno je da se K. D. u proteklom periodu više puta obraćao tom Centru, sam ili sa roditeljima, kako bi mu se omogućio kontakt sa maloljetnom kćerkom Tarom. U nekoliko navrata D. je donosio poklone za kćerku, koje je majka djevojčice dva puta odbila da primi. Prilikom poslednjeg susreta D. i mal. T. u Centru 10.02.2010. godine, D. je kćerki dao poklone koje je donio prilikom prethodnog dolaska.

Iz izvještaja Rajfajzen banke u Beogradu br. G-1983 od 19.02.2010. godine i potvrde Rajfajzen banke iz Beograda od 20.03.2010. godine, utvrđeno je da Banka sudu ne može da dostavi podatak o računu K. T., zbog obaveza čuvanja bankarske tajne, kao i da K. N. nema otvoren devizni račun u toj banci, kao i da ista nije zakoniti zastupnik ni ovlašćeno lice po nekom od računa.

Iz izvještaja Centra za socijalni rad za SO Bar i Ulcinj br. 0103-sl od 6.04.2010. godine utvrđeno je da su supružnici K. poznati tom Centru od februara mjeseca 2008. godine kada je pokrenut brakorazvodni postupak, a i kada su se stranke samoinicijativno ili po njihovom zahtjevu obraćale ovoj ustanovi. S tim u vezi, prema evidenciji Centra stranka D. K. se obraćala usmenim putem u sedam navrata (12.05.2008. godine, 29.05.2008. godine, 19.12.2008. godine, 26.03.2009. godine, 31. 07.2009. godine, 25.09.2009. godine, 25.12.2009. godine), kao i telefonskim putem u nekoliko navrata. Posljednji susret u prostorijama Centra je obavljen 30.03.2010. godine kada je, prema riječima stranki usmenim putem od strane suda naloženo da se obavi viđanje maloljetne K. T. sa ocem u trajanju od pola sata, kojom prilikom je zabilježeno da je otac dao kćerki novac u iznosu od 100 €, kao i djed takođe u iznosu od 100 €. Takođe pismenim putem je od stranke K. D. upućeno dva zahtjeva (31.03.2008. godine i 04.05.2009. godine), kao i u dva navrata od strane njegovog advokata (14.01.2009. godine i 30.12.2009. godine). Ti zahtjevi su se odnosili na pomoć u regulisanju poremećenih bračnih odnosa, kao i kontaktiranja sa mal. kćerkom. Takođe, usmeni zahtjevi i savjetodavni rad koji je rađen sa supružnicima je obuhvatao navedenu problematiku, pri čemu pitanje alimentacije i davanja izdržavanja nije bio predmet tih razgovora. Tokom razgovora strankama je sugerisano da je najbolji način davanja alimentacije uplatom putem žiro računa, a da vođenje računa o redovnosti i načinu izdržavanja mal. djeteta od strane oca prevazilazi nadležnosti te službe. Tokom prethodne dvije godine savjetodavno je rađeno sa supružnicima u cilju prevazilaženja međusobnog konflikta i pronalaženja adekvatnog načina kontaktiranja mal. djeteta sa oba roditelja. Poremećeni odnosi i postojeći konflikt u velikoj mjeri su uticali na roditeljske odluke o daljem načinu kontaktiranja maloljetnog djeteta sa njima. Negativne emocionalne reakcije između partnera doprinosile su narušavanju donošenja odgovarajućih roditeljskih odluka, a savjetodavni rad u takvim okolnostima nije dovodio do odgovarajućeg efekta. Na taj način potrebe djeteta su ostale određene roditeljskim odnosom. Takođe, takvi odnosi sprečavaju postizanje sporazuma što se negativno odražava na cjelokupnu situaciju. Duboko poremećeni odnosi su se pogoršavali u sve većoj mjeri, a razvojne potrebe djeteta su ostale nedovoljno zadovoljene. Osim toga, tokom vremena cjelokupna situacija je rezultirala pokretanjem nekoliko sudskih postupaka između roditelja, otmicom djeteta, međusobnim nepovjerenjem i neadekvatnom saradnjom u cilju postizanja sporazuma. Na taj način cjelokupno stanje se ne rješava na odgovarajući način i teži perzistiranju, pri čemu interesi djeteta ostaju nezadovoljeni. S obzirom na sve to, kako bi se pristupilo rješavanju cjelokupne situacije potreban je opsežniji i dublji pristup koji bi, imajući u vidu trenutne relacije između roditelja moglo da pruži savjetovalište za brak i porodicu pri Insitutu za mentalno zdravlje u Beogradu. Organizacija rada Centra za socijalni rad uključuje podjednaku angažovanost svih članova Stručnog tima na zahtjeve koji pristižu, a članovi lima su B. P., dipl. pravnik, D. V., dipl. spec. pedagog, K. K.. soc. radnik. A. M., dipl. psiholog i V. T., dipl. soc. radnik.

Iz Ugovora o neoročenom deviznom depozitu zaključen dana 6.05.2008. godine između K. T. i Rajfajzen banke i izvještaja o uplati i isplati sredstava utvrđeno je da je ugovor zaključen između T. K. i Raiffeisen banke. Predmet ugovora je regulisanje međusobnih prava i obaveza po osnovu otvaranja, vođenja i zatvaranja deviznog depozitnog računa po viđenju broj RS35265055000000387197. Na osnovu ovog Ugovora klijent na devizni račun deponuje devizna sredstva po kamatnoj stopi koja u momentu zaključenja ugovora iznosi na godišnjem nivou, promenljiva. Kamatna stopa iz stava 1. člana utvrđena je Odlukom Banke o kamatnim stopama i ista je promenljiva u skladu sa izmenama te Odluke. Nova kamatna stopa primenjivaće se od dana stupanja na snagu Odluke kojima su izvršene izmjene odnosno od dana utvrđenog aktima Banke, kao početak primene istih. O izmjeni Banka će blagovremeno obavijestiti Klijenta putem izvoda o deviznom računu, u skladu sa odredbama ovog ugovora. Kamata se obračunava na godišnjem nivou, uz primjenu konformne metode i pripisuje se ulogu u valuti u kojoj su devizna sredstva deponovana, na kraju kalendarske godine, odnosno po gašenju deviznog računa. Banka se obavezuje : da Klijentu po otvaranju deviznog računa izda deviznu štednu knjižicu /evidencioni karton; da evidentira sve dnevne promene na deviznom računu i jodnom mjesečno Klijentu dostavi izvod o prometu i stanju na deviznom računu, na šalteru Banke, odnosno na njegov Zahtjev na adresu koja je navedena u ovom ugovoru, odnosno na adresu o kojoj je Klijent naknadno pismeno obavijestio Banku, Urednom dostavom izvoda smatra se uručenje; istog Klijentu na način za koji se isti izjasnio prilikom otvaranja deviznog računa; da devizni račun vodi u onoj vrsti deviza koje su uplaćene, odnosno u onoj vrsti efektivnog stranog novca koji je položen na devizni račun; da sve naloge Klijenta izvršava u skladu sa propisima o deviznom poslovanju; da poštuje principe tajnosti deviznog računa i da informacije o deviznom računu daje samo Klijentu, ovlašćenom licu ili po nalogu suda ili drugog nadležnog organa; da po gašenju deviznog računa iznos uloga i kamate isplati u valuti u kojoj su devizna sredstva deponovana.

Klijent se obavezuje da Banku obavijesti o promjeni svog statusa rezidentnosti najkasnije u roku od 7 dana od dana nastanka promjene i o tome dostavi dokaz, kao i o promjeni svih ličnih podataka datih prilikom otvaranja deviznog računa. Gašenje Računa Banka vrši na zahtjev vlasnika računa ili ovlašćenog lica po nalogu vlasnika ili na zahtjev sT.telja ili zakonskog zastupnika ili na osnovu izvršnog sudskog rješenja, zbog smrti vlasnika ili u drugim slučajevima utvrđenim aktima poslovne politike Banke koja su na snazi u vrijeme zaključenja i važnosti ovog ugovora. Potpisom ovog ugovora Klijent je saglasan, da Banka može, u skladu sa Odlukom Banke o T.fi i naknadama, naplatiti proviziju za izvršene usluge direktnim zaduženjem deviznog računa Klijenta. Ugovor se zaključuje na neodređeni vremenski period, s tim što ga obe strane mogu otkazati u otkaznom roku od 10 dana, koji počinje da teče od dana dostavljana pismenog obavještenja drugoj ugovornoj strani o otkazu ovog Ugovora. Za vrijeme otkaznog roka, Klijent je dužan da izmiri sva dospjela dugovanja prema Banci. Ukoliko Klijent u otkaznom roku ne izmiri svoja dospjela dugovanja prema Banci, Ugovor ostaje na snazi i nakon isteka otkaznog roka. Za devize položene na devizni računu Banka garantuje svojom ukupnom imovinom. Ugovorne strane su saglasne da će sve eventualne sporove koji proisteknu iz ovog ugovornog odnosa nastojati da riješe sporazumno, a ukoliko to nije moguće, nadležan je sud u Beogradu. Na navedeni račun dana 06.05.2008. godine uplaćen je iznos od 5.000 €, dana 03.07.2008. godine isplaćen je iznos od 2.000 €.

Uvidom u spise predmeta Osnovnog suda u Baru K 355/09 okrivljenih K. S. i K. D. i utvrđeno je da je pravosnažnom presudom od 12.02.2010. godine K. D. zbog krivičnog djela nasilje u porodici ili porodičnoj zajednici iz čl.220.st. 1. KZ izrečena uslovna osuda kojom mu je utvrđena kazna zatvora u trajanju od 2 mjeseca koja se neće izvršiti ukoliko u roku od 2 godine ne učini novo krivično djelo.

Kako je ocijenjeno da je činjenično stanje utvrđeno sud je odbio predlog punomoćnika oštećene predlaže da se saslušaju radnici Centra za socijalni rad na okolnosti kada je K. D. oštećenoj nudio novac u prostorijama Centra za socijalni rad, o kojim iznosima se radilo, kao i da se od »Rajfajzen« banke pribavi podatak da li je oštećena ovlašćena da raspolaže novcem na računu K. T..

Ocjenom izvedenih dokaza nije dokazano da je okrivljeni učinio krivično djelo koje mu je stavljeno na teret. Okrivljeni je izvršnom presudom Osnovnog suda u Baru P br. 739/07 od 26.06.2008. godine obavezan da za izdržavanje mld kćerke K. T., K. N. svakomjesečno daje iznos od 100 €, na ime doprinosa izdržavanju djeteta, počev od 01.12.2007. godine dok ta obaveza bude trajala ili po zakonu ne bude izmijenjana.

Svako N.vanje izdržavanja ne predstavlja obilježje krivičnog djela N.vanje izdržavanja iz čl. 221 st.1 Krivičnog zakonika, već obilježje krivičnog djela predstavlja svesno izbjegavanje davanja izdržavanja licu koje je učinilac dužan da izdržava kao i da postoje uslovi i mogućnosti za davanje izdržavanja. Po ocjeni suda ponašanje okrivljenog ne predstavlja svjesno izbjegavanje da daje izdržavanje za mld K. T. Oštećena K. N., kojoj je mld. K. T. dodijeljena na čuvanje i izdržavanje nije omogućavala okrivljenom da postupa po svojoj obavezi. Okrivljeni je oštećenoj prije nego što je presuda P broj 739/07 postala pravosnažna u prostorijama Centra za socijalni rad za Opštine Bar i Ulcinj predao iznos od 500 € na ime izdržavanja mld K. T., međutim, oštećena je odbila da primi navedeni novčani iznos, što pokazuje spremnost okrivljenog da daje svoj doprinos za izdržavanje mld K. T.. Na glavnom pretresu dana održanom dana 16.12.2010. godine branilac okrivljenog je naveo da je tek na dan održavanja glavnog pretresa oštećena K. N. braniocu dostavila instrukcije za plaćanje iznosa izdržavanja preko banke, dok je punomoćnik oštećene M.S. navela da je o računu oštećene okrivljeni upoznat još od početka 2010. godine. Nesporno je da u vrijeme koje je navedeno u optužnom predlogu kao vrijeme izvršenja krivičnog djela okrivljeni nije raspolagao sa žiro računom oštećene preko koga bi se mogla vršiti uplata sredstava za izdržavanje mld K. T., pa okrivljeni svoju obavezu nije mogao izvršiti ni predajom gotovog novca oštećenoj, ni preko žiro računa, a presudom kojom je ustanovljena obaveza okrivljenog nije bilo precizirano na koji način će okrivljeni izvršavati svoju obavezu.

Okrivljeni je u svojoj odbrani takođe izjavio da je on na ime svoje mld kćerke otvorio devizni račun u Rajfajzen banci u Beogradu u iznosu od 3.000 € i da jedan od roditelja u svakom trenutku isti može da podigne. Iz ugovora o neoročenom deviznom depozitu i izvještaju o uplati i isplati sredstava utvrđeno je da se na deviznom računu trenutno nalazi iznos od 3.000 €, da devizni račun glasi na ime K. T., dok je iz izvještaja Rajfajzen banke od 20.03.2010. godine utvrđeno je da K. N. nema otvoren devizni račun u toj banci, kao i da ista nije zakoniti zastupnik ni ovlašćeno lice po nekom od računa. Činjenica da je okrivljeni na ime svoje mld kćerke otvorio devizni račun, sa koga je oštećena u slučaju otvaranja računa u toj banci mogla podizati novac takođe pokazuje spremnost orkivljenog da ispunjava svoju obavezu koja je utvrđena presudom P broj 739/07 od 26.06.2008. godine.

Iz gore navedenih razloga u postupku nije dokazano da je okrivljeni učinio krivično djelo, zbog čega je sud na osnovu čl. 363 tč.3 ZKP-a donio presudu kojom se okrivljeni oslobađa od optužbe.

Odluka o troškovima krivičnog postupka zasniva se na odredbi čl.203. st.1 ZKP, zbog čega troškovi krivičnog postupka padaju na teret budžetskih sredstava suda.

OSNOVNI SUD U BARU

Dana 16.12.2010. godine
ZAPISNIČAR, S U D I J A
M. M. G. Š.

PRAVNA POUKA: Protiv ove presude može se izjaviti žalba
Višem sudu u Podgorici u roku od 8 dana od dana prijema
pismenog otpravka, preko ovog suda u dva primjerka.

DNA: - 1 x ODT
- 1 x okrivljenom i braniocu
- 1 x punomoćniku oštećene M. S.

- u spise