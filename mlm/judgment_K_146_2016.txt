K.br. 146/2016
U IME CRNE GORE
VIŠI SUD U PODGORICI, kao prvostepeni krivični u vijeću sastavljenom od sudije Tabaš Predraga, kao predsjednika vijeća, sudije Vladimira Novovića i Aleksandra Stojanovića, kao članova vijeća, uz učešće Novčić Slobodanke, kao zapisničara, u krivičnom predmetu protiv optuženog V. R., koga brani K. S., advokat iz N..., zbog krivičnog djela primanje mita iz čl. 423. st. 1. Krivičnog zakonika Crne Gore, odlučujući po optužnici Višeg državnog tužilaštva u Podgorici Kt.br. 149/15 od 26.12.2016. godine, koju je na glavnom pretresu zastupao Grujo Radonjić, državni tužilac u Višem državnom tužilaštvu u Podgorici, nakon održanog usmenog i javnog glavnog pretresa dana 22.02.2018. godine, u prisustvu zastupnika optužbe, optuženog i njegovog branioca, nakon tajnog vijećanja i glasanja, dana 23.02.2018. godine, donio je i istog dana javno objavio
P R E S U D U
Optuženi: V. R, JMBG ......., zvani B., od oca D. i majke D., rodjene V., rodjen ... godine u N., sa prebivalištem u N.-ul. ....., državljanin Crne Gore, po zanimanju p., neoženjen, završio mašinsku školu, neosudjivan.

Na osnovu čl. 373. st. 1. tačka 2. Zakonika o krivičnom postupku
OSLOBADJA SE OD OPTUŽBE
Da je:

Dana 03.07.2015. godine, izmedju 10:12:50 i 10:50:43 časova, u mjestu O..., Opština T..., kao službeno lice-policijski službenik CB N..., na ispomoći u OB T..., sa službenim policijskim vozilom, marke "O... a...", reg. oznaka P..., vršeći kontrolu i regulisanje saobraćaja u navedenom mjestu, prilikom kontrole nepoznatog putničkog motornog vozila, kojim je upravljao ukrajinski državljanin K. M. V., primio mito od navedenog lica, da ne izvrši službenu radnju koju bi morao izvršiti, pri čemu je bio svjestan svog djela i htio njegovo izvršenje, na način što je od navedenog lica primio dvije papirne novčanice, kako ne bi podnio prekršajnu prijavu protiv njega zbog prekršaja iz čl. 324. stav 1. tačka 4. u vezi člana 24. stav 1. ZOBS-a na putevima, zbog toga što nije u saobraćaju na putu koristio sigurnosni pojas, na način koji je predvidio proizvodjač vozila, te kako ne bi u evidenciji o kontroli učesnika u saobraćaju i vozila evidentirao kontrolu ovog lica i vozila kojim je upravljao i navedeni prekršaj koji je to lice izvršilo, iako je kao policijski službenik bio dužan da prije nego što započne navedenu kontrolu, putem sredstava veze obavijesti dežurnu službu o mjestu kontrole i registarskim oznakama vozila, te o rezultatima kontrole, uz evidentiranje registarskih oznaka i podataka o vozaču i navedenom prekršaju u pisanom nalogu za izvršenje službenog zadatka,
- čime bi izvršio krivično djelo primanje mita iz čl. 423. st. 1. Krivičnog zakonika Crne Gore.

Troškovi krivičnog postupka padaju na teret budžetskih sredstava suda.

O b r a z l o ž e nj e
Optužnicom Višeg Državog tužilaštva u Podgorici Kt.br.149/15 od 26.12.2016. godine, optuženom V. R., stavljeno je na teret izvršenje krivičnog djela primanje mita iz čl. 423. st. 1. Krivičnog zakonika Crne Gore, pri kojoj optužnici zastupnik optužbe u cjelosti ostao do završetka glavnog pretresa, predlažući sudu u završnoj riječi da optuženog oglasi krivim i osudi po zakonu.

Optuženi V. R. ne priznaje izvršenje krivičnog djela i u svojoj odbrani u prethodnom postupku navodi, da je zaposlen u CB N... 18 godina, na poslovima policajca za javni red i mir, s tim što je poslednjih 4-5 godina, tokom ljetnje sezone angažovan u Odjeljenju bezbjednosti T... na poslovina kontrole regulisanja saobraćaja. Dalje je naveo, da je 01.07.2015. godine, privremeno rasporedjen u OB T... na poslovima kontrole saobraćaja, gdje je dana 03.07.2015. godine, zajedno sa kolegom K. Z., koji je bio vodja patrole vršio poslovne kontrole regulisanja saobraćaja na relaciji L...-K.... raskrsnica-R... u vremenu od 07,00 do 19,00 časova, te da se sjeća da je toga dana kontrolisao nekog vozača koji je bio strani državljanin, kojem je tražio na uvid dokumenta i koji mu je ta dokumenta dao lijevom rukom, dok je u desnoj ruci držao nekoliko novčanica, nakon čega je vozaču tog vozila rekao "stavi to u dokumenta", misleći na novčanice koje je držao u desnoj ruci, bez namjere da te novčanice zadrži za sebe, s tim što ne zna gdje je to kontrolisano lice odložilo novčanice, da bi potom dokumenta odnio do kolege K. Z., koji je bi vodja patrole. Objasnio je, da kada je kontrolisanom licu rekao da stavi pare u dokumenta mislio na novčanik, a ne na saobraćajna dokumenta. Dalje je naveo i objasnio, da kontrola tog lica nije evidentirana u evidenciji kontrole učesnika u saobraćaju za dan 03.07.2015. godine, jer to lice nije počinilo saobraćajni prekršaj, tako da nije ni bilo razloga da se ta kontrola unese u evidenciju, te da toga dana nije napisao ni jedan prekršajni nalog protiv bilo kog lica koji inače piše vodja smjene.

Na glavnom pretresu optuženi je ponovio svoju odbranu iz prethodnog postupka, s tim što je dodao i objasnio, da se zbog proteka vremena ne može sjetiti razloga zbog kojih je zaustavio vozilo radi kontrole, a kojim vozilom je upravljao K. osim da je toga dana vršio redovnu kontrolu saobraćaja sa koletom K., niti se mogao sjetiti koji su konkretni zadatak imali toga dana, obzirom da se svakodnevno stavlja akcenat za različite vrste saobraćajnog prekršaja, a koju vrstu zadatka dobijaju od načelnika iz Uprave policije. Objasnio je, da je razlog uzimanja dokumenata od svjedoka K. je taj, kako bi utvrdio njegov identitet. Dalje je naveo i objasnio, da tokom turističke sezone na osnovu usmenih sugestija starješina, strane državljane ne kažnjavaju za sitne prekršaje, odnosno za vožnju bez upaljenih svjetala, vezanog pojasa i slično, osim u slučajevima težih prekršaja, kao što je vožnja pod dejstvom alkohola, preticanje na punoj liniji i prolazak kroz crveno svjetlo na semaforu. Dalje je objasnio, da je prilikom redovne kontrole saobraćaja dužan, da u patrolni list unese samo učesnike u saobraćaju koji je počinio saobraćajni prekršaj i kojem je izdao nalog za uplatu novčane kazne, te da je dužan da vodju patrole upozna sa identitetom lica koje kontroliše, obzirom da kod njega postoji evidencija lica koja se potražuju po domaćim i medjunarodnim potjernicama, te da mu je kolega K. kritičnom prilikom, a nakon što je pogledao dokumenta rekao, da su ista u redu i da se vrate vozaču. Dalje je naveo i objasnio, da se kolega K. u trenutku kontrole nalazio u službenom automobilu, koji je bio parkiran tako, što je prednjim krajem bio okrenut ka L..., dok je automobil koji je kontrolisao dolazio iz pravca T....

Branilac optuženog je u završnoj riječi naveo, da provedenim dokazima na glavnom pretresu nije utvrdjeno, da je optuženi V. R. izvršio krivično djelo primanje mita iz čl. 423. st. 1. Krivičnog zakonika Crne Gore, zbog čega je predložio sudu, da ga u nedostatku dokaza oslobodi od optužbe.

Optuženi je u cjelosti prihvatio završnu riječ svog branioca.

Sud je u dokaznom postupku proveo sledeće dokaze: saslušao svjedoka K.Z., pročitao iskaz svjedoka K. M. V., sa zapisnika o saslušanju svjedoka, datog zamolbenim putem pred H.... gradskim Tužilaštvom 19.05.2016. godine, pročitao službenu zabilješku Uprave policije CB H... N...-OB T... broj 76-02-240/15-3942 od 24.08.2015. godine, patrolni list OB T...-Stanica policije broj ... od 03.07.2015. godine, putni nalog OB T... broj 7602-403/15-80 od 01.07.2015. godine, nalog OB T...za kontrolu upotrebe službe i drugih vozila i potrošnju goriva od 01.07.2015. godine i izvještaj o kretanju p.m.v. marke "O... A...", reg. oznake P..... za dan 03.07.2015. godne, dnevnik dogadjaja za dan 03.07.2015. godine, dopis Ministarstva pravde U..., povodom zamolnice ovog suda za uručenje poziva svjedoku M. K. od 14.12.2017. godine, izvršio uvid u dva zapisnika sa sjednice vijeća Okružnog suda u H...-U... od 09. oktobra 2017. godine i 29.09.2017. godine i pročitao izvod iz KE za optuženog V. R. Ministarstva pravde CG od 08.03.2017. godine.

Svjedok K. Z. je u u svom iskazu u prethodnom postupku naveo, da je zaposlen u OB T...na poslovima saobraćajnog policajca, te da je dana 03.07.2015. godine, sa kolegom V. R. koji je službenik CB N... i koji je tokom ljeta bio na ispomoć u OB T..., obavljao poslove regulisanja saobraćaja na relaciji L...-K... raskrsnica-R... u vremenu od 07,00 do 19,00 časova, da su toga dana kontrolisali više vozača i da su sve vozače koji su počinili neki saobraćajni prekršaj evidentirali u patrolnom listu. Dalje je naveo, da se ne sjeća da je toga dana kontrolisao vozilo kojim je upravljao u... državljanin. Objasnio je, da se u patrolnom listu ne evidentira kontrola lica koja nijesu počinila saobraćajni prekršaj.

Na glavnom pretresu ovaj svjedok je u cjelosti ostao pri iskazu u prethodnom postupku, s tim što je dodao, da je kritičnog dana bio vodja patrole i da je njegov posao osim kontrole saobraćaja i kontrola lica koja upravljaju motornim vozilima, u smislu provjere da li se lica potražuju po krivičnim djelima, a koja kontrola se obavlja u službenom automobilu putem radio veze i uporedjivanjem sa spiskom lica koja se potražuju, te da vodja patrole sačinjava i prekršajne naloge na osnovu dokumenata koje mu dostavlja kolega koji vrši neposrednu kontrolu saobraćaja, te da tokom ljetnje sezone nijesu isti kriterijumi kada se kontrolišu državljani Crne Gore i stranci, obzirom da po nalogu starješina za sitnije prekršaje ne sankcionišu strane državljane u smislu, prekoračenja brzine u naselju do 30 km/h, ne vezivanje pojasa, vožnje bez upaljenih svjetala i tako dalje.

Svjedok K. M V. je u svom iskazu datom putem medjunarodne pravne pomoći u Tužilaštvu grada H..., dana 19.05.2016. godine naveo, da je zajedno sa suprugom i dvoje mldb. djece u julu mjesecu 2015. godine, boravio u Crnoj Gori radi odmora, da je tokom boravka u Crnoj Gori koristio putničko vozilo čije se marke i registarskih tablica nije mogao sjetiti, a koje vozilo je iznajmio u jednoj kompaniji čijeg se imena takodje nije mogao sjetiti, te da je to vozilo koristio tri nedelje. Svjedok je dalje naveo, da se ne sjeća pravca kretanja vozilom dana 03.07.2015. godine, jer je prošlo dosta vremena, ali se sjeća da ga je zaustavljala policija, da su bila dva policajca sa službenim automobilom, te da tom prilikom službenik policije nije tražio novac od njega, niti mu je on novac davao, jer novac tom prilikom nije ni imao kod sebe.

Iz sadržine Službene zabilješke Uprave policije OB T... broj 76-02-240/15-3942 od 24.08.2015. godine, proizilazi, da je od 01.07.2015. godine, u OB T... angažovano osam policijskih službenika i to pet službenika CB N... i tri službenika CB B... P..., da je policijski službenik CB N... V. R. rasporedjen u patrolu O...-... radi kontrole saobraćaja na području grada i jadranske magistrale od L... do k... raskrsnice kao pomoćnik službeniku OB T... K. Z., te da je dana 03.07.2015. godine bio angažovan u navedenoj patroli na redovnim poslovima po patrolnom listu broj ... na kontroli i regulisanju saobraćaja i postupao po planu nacionalne akcije "pojas i brzina", sa službenim vozilom marke "O... A...", reg. oznaka P-....

Iz sadržine Patrolnog lista OB T...-Stanica policije broj ... od 03.07.2015. godine, proizilazi, da su policijski službenici K. Z. i V. R. navedenog dana bili angažovani na kontroli i regulisanju saobraćaja povodom akcije "pojas i brzine" na relaciji L...-k... raskrsnica-R... i to u periodu od 08,30 časova do 12,30 časova na poziciji K... sa akcentom na nedozvoljeno preticanje, pojas i korištenje mobilnog telefona, a od 14,00-17,00 časova, na poziciji hotel "T..." i "L... ...", sa akcentom na kontrolu tehničke ispravnosti vozila i posjedovanje prateće opreme.

Iz sadržine Putnog naloga za službeno i drugo vozilo i Naloga za kontrolu upotrebe vozila i potrošnju goriva MUP-a ... br- 02-403/15-80 od 01.07.2015. godine, proizilazi, da vozilo marke "O... A...", reg. oznake P-..., koristi službenik K. V., dok je kao odgovorno lice naveden Ž. P. počev od 01.07.2015. godine do 31.07.2015. godine, te da se isto koristi u T...-lokal.

Iz sadržine Izvještaju o kretanju vozila MUP-a za službeno vozilo "O... A...", reg. oznaka P-..., proizilazi, da je isto dana 03.07.2015. godine, korišteno u vremenskom intervalu od 00:17:12 časova do 23:59:19 časova.

Iz sadržine Dnevnika dogadjaja za dan 03.07.2015. godine, u periodu od 07,00 do 19,00 časova, proizilazi, da je navedenog dana u periodu od 09,00 do 13,00 časova i od 15,00 do 18,00 časova, sprovedena nacionalna akcija pojačane kontrole saobraćaja pod nazivom "brzina-akohol-pojas-brzina".

Iz sadržine Dopisa Ministarstva pravde U... od 14.12.2017. godine, proizilazi, da nadležni pravosudni organi te države nijesu bili u mogućnosti postupiti po zamolnici, iz razloga što svjedok M. K. ne stanuje na adresi iz zamolnice.

Iz sadržine dva Zapisnika sa sjednice vijeća Okružnog suda u H... od 09.10.2017. godine i 29.09.2017. godine, proizilazi, da se na obje zakazane sjednice nije pojavio svjedok K. M., uredno obaviješten o terminu održavanja sjednice radi uručenja poziva za glavni pretres shodno zamolnici Višeg suda u Podgorici.

Iz sadržine Izvoda iz kaznene evidencije za optuženog Ministarstva pravde Crne Gore od 08.03.2017. godine utvrdjuje se, da optuženi V. R. nije osudjivan.

Cijeneći rezultate cjelokupnog dokaznog postupka, navode odbrane optuženog, te sve provedene dokaze kako pojedinačno, tako i u njihovoj međusobnoj povezanosti, ovaj sud nalazi da nema dokaza da je optuženi V. R., izvršio krivično djelo primanje mita iz čl. 423. st. 1. Krivičnog zakonika Crne Gore, na način, mjesto i u vrijeme, kako je to bliže predstavljeno u izreci presude.

Naime, predmetnom optužnicom Višeg državnog tužilaštva u Podgorici, optuženom V. R., stavljeno je na teret, da je dana 03.07.2015. godine, u periodu izmedju 10:12:50 časova i 10:50:43 časova, u mjestu O... u T..., kao službeno lice-policijski službenik CB N... na ispomoći u OB T..., vršeći kontrolu i regulisanja saobraćaja u navedenom mjestu, prilikom kontrole nepoznatog putničkog motornog vozila, kojim je upravljao ukrajinski državljanin K. M. V., primio mito od tog lica da ne izvrši službenu radnju koju bi morao izvršiti i to dvije papirne novčanice, kako ne bi podnio prekršajnu prijavu protiv njega, zbog prekršaja iz čl. 324. st. 1. tačka 4. u vezi čl. 24. st. 1. ZOBS-a na putevima, jer u saobraćaju na putu nije koristio sigurnosni pojas, te kako ne bi u evidenciji o kontroli učesnika u saobraćaju i vozila evidentirao kontrolu tog lica i vozila za navedeni prekršaj, iako je kao policijski službenik to bio dužan da učini, prije nego što započne kontrolu i o tome obavijesti putem sredstava veze dežurnu službu, o mjestu kontrole i registarskih oznaka vozila, te rezultatima kontrole.

Provedenim dokazima na glavnom pretresu sud je nesumnjivo utvrdio, da je optuženi V. R., kao službeno lice policijski službenik CB N..., počev od 01.07.2015. godine, upućen na ispomoć u OB T... i rasporedjen u patrolu "O... ...", radi kontrole saobraćaja na području grada Tivta i jadranske magistrale od L... do kotorske raskrsnice, kao pomoćnik službeniku OB T... K. Z., te da je dana 03.07.2015. godine, zajedno sa policijskim službenikom K. Z., u periodu od 10:12:50 časova do 10:50:43 časova, na jadranskoj magistrali u mjestu O..., vršio kontrolu saobraćaja i tom prilikom kontrolisao putničko motorno vozilo kojim je upravljao svjedok K. M. V..

Naime, optuženi V. R. je u navodima svoje odbrane, kako u prethodnom postupku tako i na glavnom pretresu naveo, da je kao policajac zaposlen u Centru bezbjednosti N...18 godina, a da je tokom ljetnje sezone angažovan u OB T... na poslovima kontrole regulisanja saobraćaja, te da je dana 03.07.2015. godine, zajedno sa kolegom K. Z., koji je bio vodja patrole, vršio poslove kontrole saobraćaja na relaciji L..., kotorska raskrsnica-R... u vremenu od 07,00 do 19,00 časova i da se sjeća da je toga dana kontrolisao jednog vozača, stranog državljanina, kojem je tražio na uvid dokumenta i koji mu je dokumenta dao lijevom rukom, dok je u desnoj ruci držao novčanice, za koje mu je on rekao da ih stavi u dokumenta, misleći pritom na novčanik, a zatim nakon izvršene kontrole dokumenta vratio tom stranom državljaninu, obzirom na to da nije počinio ni jedan prekršaj, a što je razlog da kontrola tog lica ne bude evidentirana.

Nadalje i svjedok K. Z. je u svom iskazu posvjedočio, da je dana 03.07.2015. godine, sa kolegom V. R., službenicom CB N..., koji je tokom ljetnje sezone bio na ispomoći u OB T..., obavljao poslove regulisanja saobraćaja na relaciji L...-k... raskrsnica-R... u periodu od 07,00 do 19,00 časova, te da su toga dana kontrolisali više vozača, a one vozače koje su počinili saobraćajni prekršaj evidentirali u patrolnom listu. I svjedok K. M. V., saslušan pred nadležnim tužiocem grada H..., dana 19.05.2016. godine je posvjedočio, da je u julu mjesecu 2015. godine, boravio u Crnoj Gori sa porodicom radi odmora, da je tokom odmora koristio putničko vozilo čije se marke nije mogao sjetiti, a koje je iznajmio u jednoj kompaniji, čijeg se imena takodje nije mogao sjetiti, te da se sjeća da ga je zaustavljala policija i to patrola u kojoj su bila dva policajca sa službenim automobilom.

Činjenicu da je optuženi V. R. kao policijski službenik CB N... tokom ljetnje sezone 2015. godine, upućen na ispomoć u OB T..., sud je utvrdio iz sadržine službene zabilješke Uprave policije OB T... broj 76-02-240/15-3942 od 24.08.2015. godine, iz koje proizilazi, da je optuženi angažovan kao službenik CB N... na ispomoći u OB T... počev od 01.07.2015. godine, te da je isti rasporedjen u patrolu "O.. ...", kao pomoćnik službeniku OB T... K. Z. na poslovima kontrole saobraćaja na području grada T... i jadranske magistrale od L... do k... raskrsnice.

Nadalje, činjenica da je optuženi zajedno sa svjedokom K. Z., dana 03.07.2015. godine, bio angažovan na kontroli i regulisanja saobraćaja, povodom akcije "pojas i brzina", na relaciji L...-k... raskrsnica-R.... u periodu od 08,30 do 12,30 časova, te da su tom prilikom koristili službeno vozilo marke "O... A...", reg. oznaka P-..., sud je utvrdio, kako iz sadržine naprijed navedene citirane zabilješke iz koje proizilazi, da je optuženi dana 03.07.2015. godine, zajedno sa službenikom policije OB T... K. Z. bio angažovan u patroli na redovnim poslovima po patrolnom listu broj 512 na kontroli i regulisanju saobraćaja po planu nacionalne akcije "pojas i brzina", sa službenim vozilom marke "O... A...", reg. oznake P-..., tako i sadržine patrolnog lista OB T... broj ... od 03.07.2015. godine, iz koje proizilazi, da su navedeni policijski službenici u periodu od 08,30 do 12,30 časova obavljali kontrolu saobraćaja povodom akcije "pojas i brzina", na relaciji L...-k... rasrsnica-R....

Dakle, imajući u vidu naprijed utvrdjeno činjenično stanje sud je nesumnjivo utvrdio, da je optuženi V. R. kao policijski službenik CB N.., dana 01.07.2015. godine, upućen na ispomoć u OB T... i rasporedjen u patrolu O... ..., kao pomoćnik službeniku OB T... K... Z... na poslovima kontrole saobraćaja na području grada T... i jadranske magistrale, na relaciji L...-k... raskrsnica-R..., na kojom relaciji su dana 03.07.2015. godine, u mjestu O..., u prijepodnevnim časovima, vršili kontrolu saobraćaja, shodno nacionalnoj akciji "pojas i brzina", kojom prilikom je optuženi V. R. zaustavio i kontrolisao vozilo kojim je upravljao ukrajinski državljanin K. M. V..

Medjutim, provedenim dokazima na glavnom pretresu nijesu dokazani navodi optuženice, da je optuženi V. R. kao policijski službenik CB N... na ispomoći u OB T..., prilikom kontrole motornog vozila, kojim je upravljao u...državljanin K. M. V., primio mito da ne izvrši službenu radnju koju je morao izvršiti i to dvije papirne novčanice, kako ne bi podnio prekršajnu prijavu protiv njega zbog prekršaja iz čl. 324. st. 1. tačka 4. u vezi čl. 24. st. 1. ZOBS-a na putevima, zbog toga što nije u saobraćaju na putu koristio sigurnosni pojas, na način kako je to previdio proizvodjač vozila, te nije evidentirao kontrolu lica i vozila za navedeni prekršaj, što je bio dužan da učini.

Naime, optuženi je tokom cjelokupnog postupka negirao izvršenje krivičnog djela stavljenog mu na teret i u svojoj odbrani naveo, da je kritičnom prilikom, a nakon zahtjeva da mu svjedok K. preda dokumenta na uvid, vidio u njegovoj desnoj ruci novac, za koji mu je rekao "stavi u dokumenta", misleći pritom da novac vrati u novčanik, te da mu namjera nije bila da bilo kakav novac uzme za sebe, a razlog zašto kontrola vozila kojim je upravljao svjedok K. nije evidentirana u patrolnom listu bio je taj, što svjedok K. nije počinio bilo kakav prekršaj.

Ni iz iskaza saslušanih svjedoka K. Z. i K. M. V., sud nije mogao utvrditi činjenice iz optužnice, da je optuženi V. R. primio mito da ne izvrši službenu radnju. Naime, svjedok K. Z. je u svom iskazu naveo, da je dana 03.07.2015. godine, vršio kontrolu saobraćaja zajedno sa optuženim V. R. na relaciji L...-k... raskrsnica-R... u vremenu od 07,00 do 19,00 časova, da su toga dana kontrolisali više vozila i da su sve vozače koji su počinili neki saobraćajni prekršaj evidentirali u patrolnom listu, te da se ne sjeća da je on kontrolisao neko vozilo kojim je upravljao ukrajinski državljanin. Nadalje, ni iskaza svjedoka K. M. V., sud nije mogao utvrditi činjenice, da je optuženi primio mito, obzirom da se ovaj svjedok nasuprot navodima iz optužnice izjasnio, da ga je tokom jula mjeseca 2015. godine, za vrijeme njegovog boravka u Crnoj Gori na odmoru, zaustavila patrola policije, koju su sačinjavali dva policajca sa službenim vozilom, te da tom prilikom službenik policije od njega nije tražio novac, niti mu je on novac davao.

Dakle, imajući u vidu činjenično stanje koje proizilazi iz navoda odbrane optuženog V. R., te iskaza svjedoka K. Z. i K. M. V., sud nalazi da nije dokazano, da je optuženi kao policijski službenik CB N... na ispomoći u OB T..., dana 03.07.2015. godine, prilikom kontrole vozila kojim je upravljao svjedok K. M. V. primio mito od istog da ne izvrši službenu radnju koju je morao izvršiti, pa je optuženog u nedostatku dokaza shodno čl. 373. st. 1. tačka 2. Zakonika o krivičnom postupku, oslobodio od optužbe, da je izvršio krivično djelo primanje mita iz čl. 423. st. 1. Krivičnog zakonika Crne Gore.

Sud je cijenio i ostale dokaze proveden u postupku, pa je našao da isti nijesu od uticaja za drugačije presudjenje u ovoj krivičnoj stvari.

Odluka o troškovima donijeta je shodno odredbi čl. 230. st. 1. Zakonika o krivičnom postupku, kojim je propisano, da u slučaju oslobadjajuće presude, troškovi postupka padaju na teret budžetskih sredstava suda.

Na osnovu izloženog, odlučeno je kao u izreci presude.

VIŠI SUD U PODGORICI
Dana 23.02.2018. godine
Zapisničar PREDSJEDNIK VIJEĆA-SUDIJA
Novčić Slobodanka Tabaš Predrag
DN-a, po primjerak:

1. VDT Podgorica,
2. Optuženom,
3. Braniocu optuženog,
4. A/A.

Postupljeno dana, ______________ godine