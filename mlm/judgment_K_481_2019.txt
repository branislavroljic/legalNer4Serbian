K. br. 481/19
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraja, u krivičnom postupku protiv okrivljenog A. K., zbog krivičnog djela nedozvoljena trgovina iz čl. 284 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 26.12.2019. godine, donio je
P R E S U D U
Okrivljeni: A. K., ličnil broj ..., od oca F. i majke A., rođene F., rođen ... godine u S., sa prebivalištem u mjestu L. P., S., R. A., državljanin Albanije, razumije crnogorski jezik, njegov jezik je albanski, po zanimanju radnik, oženjen, otac dvoje djece, završio srednju školu, lošeg imovnog stanja, neosuđivan, protiv kojeg se ne vodi postupak za druog krivično djelo, u pritvoru bio od 25.05.2019. godine do 04.06.2019. godine.

Kriv je

Što je:

Dana 25.05.2019. godine, u iznajmljenom objektu koji se nalazi u T., svjestan svog djela čije je izvršenje htio i znajući da je njegovo djelo zabranjeno, prodavao robu veće vrijednosti i to: 2.761 komada led sijalica, jačine od 3W do 15W, 3.301 komada običnih sijalica različite jačine, 96 komada led neonki, 306 komada običnih neonki, 387 komada plafonjerki, 318 komada zidnih lampi, 136 komada reflektora, 64 komada led armatura, 132 komada običnih armatura, 12 komada TV kabla, 9 komada strujnog kabla, 813 komada lampi, 2.732 komada rozetni, 1 komad rastera, 19 komada adaptera za neonku, 135 komada dječijih lampi, 43 komada panik lampi, 18 komada spojnica, 330 komada izolir trake, 133 komada fasunga, 71 komad produžnog kabla, 159 komad utičnica, 110 komada prekidača, 10 komada ukrasa za utičnicu, 64 komada senzora za sijalicu, 85 komada štednih sijalica, 1053 komad LED plafonjerki, 66 komada brodskih lampi, 26 komada ručnih lampi, 17 komada transformatora, 60 komada držača za lampe, 115 komada trafo, 1 komad LED panela, 68 komada LED trake, 4 komada ukrasne LED trake, 63 komada prigušnice za neonke, 5 komada zvučnika, 186 komada automatskih osigurača za struku i 6 komada držača za TV, ukupne vrijednosti od 17.795,31 eura, koju robu je, nemajući ovlašćenje za trgovinu, a u svrhu prodaje, nabavio neutvrđenog datuma u Republici A., a ista je dana 25.maja 2019. godine pronađena u tom objektu od strane službenika Uprave policije prilikom pretresa,
- čime je izvršio krivično djelo nedozvoljena trgovina iz čl. 284 st. 1 Krivičnog zakonika Crne Gore.

Pa sud okrivljenom zbog navedenog krivičnog djela primjenom čl. 4 st. 2, čl. 42 st. 1, čl. 51, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229, čl. 303 i čl. 374 Zakonika o krivičnom postupku izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca, u koju se uračunava vrijeme provedeno u pritvoru od 25.05.2019. godine do 04.06.2019. godine i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.

Na osnovu čl. 284 st. 6 u vezi čl. 75 st. 3 Krivičnog zakonika Crne Gore prema okrivljenom se izriče:

MJERA BEZBJEDNOSTI
ODUZIMANJE PREDMETA
Oduzimaju se od okrivljenog cigarete i to: 2.761 komada led sijalica, jačine od 3W do 15W, 3.301 komada običnih sijalica različite jačine, 96 komada led neonki, 306 komada običnih neonki, 387 komada plafonjerki, 318 komada zidnih lampi, 136 komada reflektora, 64 komada led armatura, 132 komada običnih armatura, 12 komada TV kabla, 9 komada strujnog kabla, 813 komada lampi, 2.732 komada rozetni, 1 komad rastera, 19 komada adaptera za neonku, 135 komada dječijih lampi, 43 komada panik lampi, 18 komada spojnica, 330 komada izolir trake, 133 komada fasunga, 71 komad produžnog kabla, 159 komad utičnica, 110 komada prekidača, 10 komada ukrasa za utičnicu, 64 komada senzora za sijalicu, 85 komada štednih sijalica, 1053 komad LED plafonjerki, 66 komada brodskih lampi, 26 komada ručnih lampi, 17 komada transformatora, 60 komada držača za lampe, 115 komada trafo, 1 komad LED panela, 68 komada LED trake, 4 komada ukrasne LED trake, 63 komada prigušnice za neonke, 5 komada zvučnika, 186 komada automatskih osigurača za struku i 6 komada držača za TV, kao predmeti nedozvoljene trgovine.

Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom izvršenja, kao i da plati troškove koji se odnose na ime nagrade braniocu postavljenom po službenoj dužnosti o čijoj visini će odlučiti sud posebnim rješenjem shodno čl. 227 st. 2 Zakonika o krivičnom postupku.

O b r a z l o ž e nj e
Optužnim predlogom Osnovnog državnog tužilaštva Podgorica Kt. br. 648/19 od 06.08.2019. godine je okrivljenom A. K. stavljeno na teret izvršenje krivičnog djela nedozvoljena trgovina iz čl. 284 st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegov branilac su zaključili sporazum o priznanju krivice dana 18.12.2019. godine.

Utvrđujući da li postoji dovoljno dokaza o krivici okrivljene za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog, te da je okrivljeni A. K. u vrijeme, mjestu i na način opisan u izreci ove presude učinio krivično djelo nedozvoljena trgovina iz čl. 284 st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o krivičnoj sankciji iz sporazuma o priznanju krivice, ovaj sud je našao da je predlog stranaka u vezi sa krivičnom sankcijom prihvatljiv, jer je isti u skladu sa interesima pravičnosti, a krivična sankcija odgovara svrsi izricanja uslovne osude u okviru opšte svrhe propisivanja i izricanja krivičnih sankcija. Sud je pritom imao u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o vrsti i visini krivične sankcije, i to njegove lične prilike, odnosno loše imovno stanje i porodičnost, s obzirom da je oženjen i otac dvoje djece, njegov raniji život i s tim u vezi raniju neosuđivanost, kao i njegovo držanje nakon učinjenog krivičnog djela izraženo kroz potpuno i jasno priznanje koje je doprinijelo bržem i efikasnijem okončanju krivičnog postupka te iskreno kajanje, dok otežavajućih okolnosti nije bilo.

Na osnovu čl. 284 st. 6 u vezi čl. 75 st. 3 Krivičnog zakonika Crne Gore, sud je okrivljenom izrekao mjeru bezbjednosti oduzimanje predmeta bliže opisanih u izreci presude, s obzirom na to da se radi o robi i predmetima nedozvoljene trgovine.

Okrivljeni je shodno čl. 226 i čl. 229 Zakonika o krivičnom postupku obavezan da plati troškove krivičnog postupka u iznosu od 90,50 eura, od čega 60,50 eura na ime paušala kao dijela troškova krivičnog postupka, koji iznos je određen prema trajanju i složenosti postupka i imovnom stanju okrivljenog. Takođe, okrivljeni je obavezan da nadoknadi troškve koji se odnose na ime nagrade braniocu postavljenom po službenoj dužnosti o čijoj visini će odlučiti sud posebnim rješenjem shodno čl. 227 st. 2 Zakonika o krivičnom postupku.

Iz navedenih razloga, shodno čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 26.12.2019. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja