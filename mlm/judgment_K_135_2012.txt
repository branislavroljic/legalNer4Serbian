K
U IME CRNE GORE
K.br. 135/12
OSNOVNI SUD U NIKŠIĆU, kao prvostepeni krivični, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog K* Mi*, zbog krivičnog djela iz čl.384 st.1 KZ, po optužnom predlogu ODT-a Nikšić Kt.br. 972/11-2 od 7.02.2012.g., nakon dovršenog glavnog i javnog pretresa, dana 20.06.2012.g., u prisustvu zastupnika ODT-a Đurišić Radovana i okrivljenog K* Mi* donio je i istog dana javno objavio

P R E S U D U
Okrivljeni :

K* M* od oca Al*, majke K* rođene M*, rođen 7.07*.g.u Nikšiću, nastanjen u mjestu rođenja ul. 18 septembar bb, državljanin Crne Gore, završio VSS, nezaposlen, srednjeg imovnog stanja, oženjen – otac troje djece, ranije osuđivan presudama : Opštinskog suda Banovići K.br.107/71 od 26.04.1972.godine zbog kriv.djela iz čl.322 st.1 KZ na kaznu zatvora od 2 mjeseca - uslovno na 2 godine, Opštinskog suda Sarajevo K.br. 549/81 od 23.03.1982.g., zbog kriv. djela iz čl. 227 st. 1 KZ BiH I čl. 236 st. 2 KZ na kaznu zatvora od 9 mjeseci uslovno na 4 godine, pri čemu je ista brisana odlukom I opštinskog suda Sarajevo od 23.05.1987.g., II opštinskog suda Sarajevo K.br. 916/84 od 20.11.1984.g., zbog krivičnog djela iz čl. 172 st. 2 KZ SFRJ na kaznu zatvora od 4 mjeseca uslovno na jednu godinu pri čemu je ista brisana odlukom II opštinskog suda Sarajevo od 27.03.1987.g., Višeg suda Sarajevo K.br. 45/88 od 12.04.1989.g., zbog kriv. djela iz čl. 172 st. 2 KZ SFRJ na kaznu zatvora od 4 mjseca, Osnovnog suda Sarajevo K.br. 224/88-1 od 10.11.1989.g., zbog kriv. djela iz čl. 172 st. 2 KZ SFRJ na kaznu zatvora od tri mjeseca uslovno na jednu godinu, pri čemu je ista brisana odlukom II opštinskog suda u Sarajevu od 23.01.1992.g., i Višeg suda Sarajevo K.br. 159/89 od 14.12.1989.g., zbog kriv. djela iz čl. 172 st. 1 KZ SFRJ na kaznu zatvora od 4 mjeseca uslovno na jednu godinu,
Kriv je:

Što je:

Neutvrđenog dana u periodu od 31.10.2011.g do 4.11.2011.g. u Nikšiću u stanu koji se nalazi u naselju Humci, samovlasno pribavio pravo za koje je smatrao da mu pripada, na način što je nakon što su dana 31.10.2011.g., ovlašćeni radnici Elektrodistribucije Nikšić isključili brojilo marke “EI” broj 099285 sa niskonaponske mreže zbog neplaćenog duga na ime utrošene električne energije, isto samovlasno priključio na niskonaponsku mrežu Elekrodistribucije Nikšić.

čime je učinio krivično djelo samovlašće iz čl. 384 st. 1 Krivičnog zakonika.

Pa sud okrivljenog K* Mi* primjenom čl.4 st.2, čl.32, čl.39 i čl. 42, Krivičnog zakonika i čl. 374 Zakonika o krivičnom postupku
O S U Đ U J E
Na novčanu kaznu u iznosu od 400,00 /četiristotine/ eura, koju je dužan platiti u roku od 90 dana po pravosnažnosti presude, na žiro-račun ovog suda br. 832-152-32 a u slučaju ne plaćanja novčane kazne u navedenom roku, sud će istu zamjeniti kaznom zatvora tako što će se za svakih započetih 25,00 eura novčane kazne odrediti jedan dan zatvora.

Obavezuje se okrivljeni da na ime paušalnih troškova krivičnog postupka plati iznos od 30,00 eura, na žiro-račun ovog suda br. 832-152-32, u roku od 15 dana po pravosnažnosti presude, pod prijetnjom prinudnog izvršenja.

Obrazloženje
ODT iz Nikšića optužnim predlogom Kt. br. 972/11-2 stavio je na teret okrivljenom K* M* izvršenje krivičnog djela koje je činjenično i pravno opisano izrekom presude pa je zastupnik ODT Đurišić Radovan koji je zastupao optužbu na glavnom pretresu , ostao pri optužnom aktu predlažući sudu u završnoj riječi da okrivljenog oglasi krivim i osudi po zakonu.

Predstavnik oštećene je u završnoj riječi istakao da se pridružuje krivičnom gonjenju protiv okrivljenog.

Okrivljeni K* M* u svojoj odbrani negirao je izvršenje krivičnog djela navodeći da sa porodicom - suprugom i troje djece živi u stanu u Humcima, pri čemu niko od njih ne radi niti ostvaruje prihode, a kako nije u mogućnosti da plaća struju, dug za istu iznosi oko 6.000,00 eura. U više navrata struja je u ovom stanu isključivana a ponovo bi bila priključena pri čemu njemu nije poznato ko je to i na koji način učinio. Sjeća se da je dana 31.10.2011.g., bio sam u stanu kada je struja isključena a narednoga dana je ponovo priključena a na koji način - njemu to nije poznato.

Okrivljeni je u završnoj riječi ostao pri iznijetoj odbrani, ostavljajući pitanje svoje krivice sudu na ocjenu.

Sud je u dokaznom postupku na saglasan predlog stranaka pročitao iskaz svjedoka Đ* D* dat na zapisniku kod ODT-a Nikšić od 23.12.2011.g., pročitao zapisnik Elektrodistribucije br. 0011162 od 31.10.2011.godine, zapisnik Elektrodistribucije br. 0001177 od 4.11.2011.godine i pročitao izvod iz kaznene evidencije za okrivljenog.

Svjedok Đ* D* naveo je u svom iskazu da radi u Elektrodistribuciji Nikšić, da je dana 31.10.2011.g., sa kolegom P* A*om na terenu vršio poslove isključenja neurednih platiša pa su u naselju Humci na brojilu isključili potrošača K* Mi* a dana 4.11.2011.g., vršili su obilazak potrošača koje su prethodno isključili sa elektrodistributivne mreže i tom prilikom su na brojilu navedenog potrošača utvrdili da se samovoljno priključio. Oni nemaju obavezu da obavijeste potrošača o isključenju jer su oni već prethodno obaviješteni putem računa koji dobijaju za utrošenu električnu energiju tako da zapisnike o kontroli nijesu dužni da podnose potrošaču na potpis ali pri svakom isključenju potrošaču ostave zapisnik na brojilu sa napomenom da se hitno javi Elektrodistribuciji.

Zapisnikom Elektrodistribucije Nikšić br. 0011162 od 31.10.2011.g., konstatovano je da je objekat potrošača K* Mi*, isključen na brojilu, nakon čega je isto plombirano plombom NK 5, dok je zapisnikom Elektrodistribucije NIkšić br. 0001177 od 4.11.2011.godine konstatovano da je ovaj potrošač otkinuo plombu i da se samovoljno priključio.

Imajući u vidu sadržine dva zapisnika Elektrodistribucije, kao i sadržinu iskaza svjedoka Đ* D*, sud je na nesumnjiv način utvrdio da je okrivljeni K* M* neutvrđenog dana u periodu od 31.10.2011.g do 4.11.2011.g. u Nikšiću u stanu koji se nalazi u naselju Humci, samovlasno pribavio pravo za koje je smatrao da mu pripada, na način što je nakon što su dana 31.10.2011.g., ovlašćeni radnici Elektrodistribucije Nikšić isključili brojilo marke “EI” broj 099285 sa niskonaponske mreže zbog neplaćenog duga na ime utrošene električne energije, isto samovlasno priključio na niskonaponsku mrežu Elekrodistribucije Nikšić, kojim radnjama je ostvario sva bitna obilježja krivičnog djela samovlašće iz čl. 384 st. 1 KZ.

Sud nije prihvatio odbranu okrivljenog K* Mi*, nalazeći da je neosnovana i sračunato data radi izbjegavanja krivice.

Naime, nesporno je da je dana 31.10.2011.g., isključena struja u objektu okrivljenog u naselju Humci, budući da to proizilazi iz sadržine zapisnika Elektrodistribucije broj 0011162 od 31.10.2011.g., svjedočkog kazivanja Đ* D* ali i iz same odbrane okrivljenog.

Sud ne poklanja vjeru tvrdnji okrivljenog da njemu nije ništa poznato o ponovnom priključenju stana u kome živi sa porodicom na elektrodistributivnu mrežu, jer je životno realno i logično da samovlasno priključenje obavi upravo okrivljeni budući da se radi o licu čiji dug za utrošenu električnu energiju iznosi oko 6.000,00 eura, pa je jasno da on posjeduje pravni interes za preduzimanje inkriminisanih radnji.

Kako je okrivljeni bi svjestan da samovlasno pribavlja pravo za koje je smatrao da mu pripada što je i htio priključenjem svog objekta na napajanje električnom energijom, jasno je da je djelovao sa direktnim umišljajem.

Sud je donio rješenje da se ne saslušava svjedok P* A* budući da je zastupnik ODT-a odustao od predloga za izvođenje tog dokaza, čemu se nije protivio okrivljeni a i po ocjeni suda jasno je da njegov iskaz ne bi bio od značaja za rješavanje ove pravne stvari.

Prilikom odlučivanja o krivičnoj sankciji, sud je okrivljenom kao olakšavajuće okolnosti shodno čl. 42 KZ cijenio njegovu porodičnost – isti je oženjen i otac troje djece, činjenicu da se radi o starijem licu, dok mu je kao otežavajuću okolnost cijenio raniju osudjivanost utvrđenu iz izvoda iz kaznene evidencije, pa je u konačnom, primjenom čl. 39 KZ istog osudio na novčanu kaznu u iznosu od 400,00 eura kojom će se ostvariti svrha kažnjavanja iz čl.32 KZ u okviru opšte svrhe propisivanja i izricanja krivičnih sankcija iz čl.4 st. 2 KZ.

Sud je obavezao okrivljenog na plaćanje paušalnih troškova krivičnog postupka u iznosu od 30,00 eura, srazmjerno trajanju i složenosti krivičnog postupka i imovnom stanju okrivljenog, shodno čl. 226 i 229 ZKP-a .

Iz iznijetih razloga, primjenom čl.374 ZKP-a odlučeno je kao u izreci presude.

OSNOVNI SUD U NIKŠIĆU dana 20.06.2012.g.

Zapisničar, SUDIJA,
Ćuzović Plana s.r. Perović Ivan s.

ZA TAČNOST OTPRAVKA TVRDI:

radnik suda.

PRAVNA POUKA: Protiv ove presude dozvoljena je žalba u roku od 8 dana od dana prijema iste preko ovog SUDA VIŠEM SUDU PODGORICA