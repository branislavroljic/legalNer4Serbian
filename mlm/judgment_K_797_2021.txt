K.br. 797/21
ZAPISNIK O GLAVNOM PRETRESU
Održanom pred Osnovnim sudom u Podgorici dana 13.01.2022. godine
Stranke, branioci i zastupnici:

Sudija: Tužilac: ODT Podgorica
Đuković Goran
Okrivljeni: J. Đ.

Zapisničar:

Dejana Harović
Branilac:

Predmet pretresa
Krivično djelo iz čl. 287 KZ CG
Početak glavnog pretresa u 10,30 časova
Konstatuje se prisustvo zastupnika optužbe u Osnovnom državnom tužilaštvu, savjetnika V. F. i okrivljenog J. Đ..

Pribavljen je izvod iz KE za okrivljenog.

Kako su ispunjene procesne pretpostavke za održavanje glavnog pretresa, sud donosi,
R J E Š E NJ E
Da se glavni pretres održi, a o nedošlim svjedocima sud će naknadno odlučiti.

Glavni pretres je javan.

Pred sudom je okrivljeni J. Đ., sa podacima kao na zapisniku u prethodnom postupku, nakon što je propisno upozoren, upitan, izjavi:

Optuženi se upozorava u smislu čl.8.st.2 ZKP-a da u postupku ima pravo da upotrebljava svoj jezik ili jezik koji razumije, u smislu čl.12 st.3 ZKP-a, da ima pravo da uzme branioca, da se sa braniocem dogovori o načinu odbrane i da branilac može da prisustvuje njegovom saslušanju, kao i da sve što izjavi može biti upotrijebljeno protiv njega kao dokaz, u smislu čl.100 st.2 da je dužan da se odazove pozivu i da odmah prijavi svaku promjenu adrese ili namjeru da promjeni boravište,kao i na posledice ako po tome ne postupi, da nije dužan da iznosi odbranu, niti da odgovara na postavljena pitanja, i da njegov iskaz može biti korišćen kao dokaz u postupku i bez njegove saglasnosti, zatim u smislu čl.337 ZKP-a optuženi se upozorava da pažljivo prati tok glavnog pretresa da može iznositi činjenice i predlagati dokaze u svoju odbranu, postavljati pitanja saoptuženima, svjedocima i vještacima, iznositi primjedbe i davati objašnjenja u pogledu njihovih iskaza, kao i da je dužan da svoje predloge o izvođenju pojedihih dokaza saopšti odmah, a najkasnije do završetka glavnog pretresa, a posebno se upozorava na odredbu člana 339 ZKP-a.

Optuženi izjavi:

Razumijem koja su moja prava u postupku i želim da iznosim svoju odbranu, branilac mi nije potreban.

Glavni pretres počinje iznošenjem bitne sadržine optužnog predloga Osnovnog državnog tužilaštva u Podgorici Kt. br. 677/21 od 22.11.2021. godine.

Okrivljeni izjavi da razumije šta mu se optužnim aktom Osnovnog državnog tužilaštva stavlja na teret.

Sudija pita okrivljenog ukoliko to želi da se izjasni o tome da li priznaje izvršenje krivičnog djela i da li priznaje krivicu.

Okrivljeni izjavi:

Ne priznajem izvršenje krivičnog djela i ne priznajem svoju krivicu.

ODBRANA OKRIVLJENOG J. Đ.

Izjavi u svemu kao na zapisniku u prethodnom postupku Kt. br. 677/21 od 23.04.2021.godine.

Bez pitanja i bez primjedbi.

Za ovim sud objavljuje,
DOKAZNI POSTUPAK
Čita se službena zabilješka Uprave policije CB Podgorica Ku. br. 435/21 od 18.04.2021. godine.

Bez primjedbi.

Čita se izvod iz KE za okrivljenog izdat od Osnovnog suda u Podgorici Odjeljenje PRIS-a broj 1828/21.

Bez primjedbi.

Kako se više niko ne javlja za riječ, to sudija poziva stranke na davanje
ZAVRŠNIH RIJEČI
Zastupnik optužbe prije davanje završne riječi izjavljuje: U cjelosti ostajem pri podnijetom Optužnom predlogu i predlažem sudu da okrivljenog oglasi krivim i osudi po zakonu.

Okrivljeni izjavi da predlaže sudu da ga oslobodi od optužbe.

Kako se više niko ne javlja za riječ, to sudija objavljuje da je glavni pretres zaključen u 10,39 minuta i da će presuda biti izrečena odmah nakon zaključenja glavnog pretresa.

Za ovim je sud donio i istog dana javno objavio,
U IME CRNE GORE
PRESUDU

Okrivljeni: J. Đ., sa podacima kao iz spisa predmeta,
KRIV JE
Zato što je:

Dana 18.aprila 2021.godine, oko 00:30 časova, u Ulici Selme Maljević bb, sprat 4, stan br. 13, Glavni grad Podgorica, svjestan svog djela čije je izvršenje htio iako je znao da je njegovo djelo zabranjeno, postupao suprotno naredbi kojom se određuju mjere za suzbijanje i sprječavanje opasne zarazne bolesti i to članu 1 stav 3 Naredbe Ministarstva zdravlja za preduzimanje provremenih mjera za sprječavanje unošenja u zemlju, suzbijanje i sprječavanje prenošenja novog korona virusa od dana 31.03.2021.godine ( " Službeni list Crne Gore" broj 33/2021 ) na način što je okrivljeni, iako su zabranjena okupljanja u objektima stanovanja licima koja nijesu članovi zajedničkog porodičnog domaćinstva, provodio vrijeme u iznajmljenom stanu zajedno sa J.S., K. S. i R. M., u čemu su otkriveni kontrolom izvršenom od strane službenika CB Podgorica Stanice policije za javni red i mir,
- čime je izvršio krivično djelo nepostupanje po zdravstvenim propisima za suzbijanje opasne zarazne bolesti iz člana 287 Krivičnog zakonika Crne Gore.

Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl.226, 229, i 374 Zakonika o krivičnom postupku, i z r i č e,
USLOVNU OSUDU

Kojom mu prethodno utvrdjuje kaznu zatvora u trajanju od 30 (trideset) dana i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da ovom sudu na ime troškova krivičnog postupka uplati novčani iznos od 30,00 eura na ime paušala u roku od 15 dana po pravosnažnosti presude pod prijetnjom prinudnog izvršenja.

Zapisničar S U D I J A
Presuda je javno objavljena dana 13.01.2022. godine u prisustvu stranaka kojima je sudija saopštio kratke razloge presude, a okrivljenog poučio o pravu da protiv navedene presude može izjaviti žalbu u roku od 8 dana od dana prijema pisanog otpravka iste, Višem sudu u Podgorici, a preko ovog suda.

Zapisničar S U D I J A