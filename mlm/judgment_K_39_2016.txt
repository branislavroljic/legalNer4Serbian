U IME CRNE GORE
K.br. 39/16
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog C. S., koga brani Č. Z., advokat iz Podgorice, po službeno dužnosti, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 7/16 od 20.04.2016. godine, koju je na ročištu povodom odlučivanja o sporazumu o priznanju krivice zastupala Lepa Medenica - državni tužilac u VDT-a u Podgorici, nakon donešenog rješenja o usvajanju sporazuma o priznanju krivice, dana 03.06.2016. godine, donio je
P R E S U D U
Optuženi:

C. S., JMB: ..., od oca M. i majke B., rođene B., rođen .... godine u P..., sa prebivalištem u P...– naselje K..., ul. S... R... br...., državljanin Crne Gore, neoženjen, nezaposlen, vanredni učenik ugostiteljske škole “S... S...”, lošeg imovnog stanja, neosuđivan, nalazi se u protvoru od 26.01.2016. godine od 18,00 časova.

KRIV JE
Zato što je:

Dana 26.01.2016.godine, u Podgorici, neovlašćeno radi prodaje držao opojne droge heroin i marihunu, supstance proglašene za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je kod sebe u džepu od jakne držao jedan manji pvc zamotuljak opojne droge marihuana, neto mase 1,15 grama, koja droga je prilikom pretresa od strane službenika policije za JRM – Interventne jedinice pronađena kod okrivljenog C. u ulici G... D... u neposrednoj blizini osnovne škole “V... N...” i oduzeta, dok je pretresom kuće u kojoj živi okrivljeni C... u ulici S... R... br. ..., od strane ovlašćenih policijskih službenika CB Podgorica, u spavaćoj sobi na stolu pronađena jedna plastična kutija u kojoj se nalazi jedan veći pvc zamotuljak sa opojnom drogom heroin, neto mase 42,04 grama, dok je na podu spavaće sobe pronađen jedan manji zamotuljak opojne droge heroin neto mase 0,09 grama, a ispod kreveta jedan pvc zamotuljak opojne droge marihuana, neto mase 52,97 grama, kao i jedan manji pvc zamotuljak sa opojnom drogom marihuanom neto mase 1,15 grama, a koja opojna droga je bila namijenjena daljoj prodaji i ista je oduzeta, dok su pretresom pronađene dvije vage za precizno mjerenje i to u spavaćoj sobi ispod kreveta i u kuhinji i iste su oduzete,
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 4 st. 2, 32, 36, 42,45. i 46. Krivičnog zakonika, te odredbi čl. 226, 229, 303. i 374. Zakonika o krivičnom postupku.

O S U Đ U J E
Na kaznu zatvora u trajanju od 1 (jedne) godine i 3( tri) mjeseca, u koju kaznu mu se uračunava vrijeme provedeno u pritvoru, počev od 26.01.2016. godine od 18,00 časova, pa nadalje.

Na osnovu čl. 75.u vezi čl. 300 st. 7. Krivičnog zakonika Crne Gore, optuženom se i z r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga heroin u ukupnoj količini od 42,13 grama i opojna droga marihuana u količini od 55,27 grama, koja se ima uništiti po pravosnažnosti presude.

OBAVEZUJE SE optuženi da na ime troškova krivičnog postupka-sudskog paušala plati novčani iznos od 100,00 eura, na račun Vrhovnog državnog tužilaštva u Podgorici broj 832-1187-31, koji se vodi kod Podgoričke banke-Societe Generale Group AD Podgorica, u roku od 15 dana po pravosnažnosti presude pod prijetnjom prinudnog izvršenja.

O b r a z l o ž e nj e
Optužnicom Višeg Državnog tužilaštva u Podgorici Kt.br. 7/16 od 20.04.2016. godine, optuženom C. S. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 26.05.2016. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o priznanje krivice optuženog.

Na ročištu za razmatranje sporazuma, održanom dana 03.06.2016. godine, sud je pročitao dokaze predložene optužnicom i to: Službenu zabilješku Uprave policije CB Podgorica, Ku.br. 52/16 od 26.01.2016. godine, potvrdu Uprave policije CB Podgorica, Ku.br. 52/16 od 26.01.2016. godine o privremeno oduzetim predmetima, jednim manjim pvc zamotuljkom biljne materije zelene boje, na ime C. S., potvrdu Uprave policije CB Podgorica, Ku.br. 52/16 od 26.01.2016. godine o privremeno oduzetim predmetima, tri mobilna telefona o novac, na ime C. S., Zapisnik uprave policije CB Podgorica, Ku.br. 52/16 od 26.01.2016. godine, o pretresanju stana i drugih prostorija na ime C. S., potvrdu Uprave policije CB Podgorica, Ku.br. 52/16 od 26.01.2016. godine o privremeno oduzetim predmetima, opojna droga i 35 komada municije, na ime C. S., Izvještaj o hemijskom vještačenju Forenzičkog centra Danilovgrad, broj 463/16 od 10.02.2016.godine i izvršio uvid u fotodokumentaciju koja je sastavni dio izvještaja o vještačenju broj 436/16 od 16.02.2016. godine, IzvještajForenzičkog centra Danilovgrad o informaciono-tehničkom vještačenju broj 537/16 od 05.04.2016. godine, izvršio uvid u fotodokumentaciju Uprave policije CB Podgorica br. 59-28-244-215/216 od 03.02.2016. godine, Izvod iz kaznene evidencije za optuženog C. S., Ministarstva pravde Crne Gore KE 76/2016, Zapisnik o pregovaranju VDT-a Podgorica Kt. br. 7/16 od 26.05.2016. godine, Zapisnik o priznanju krivice optuženog Kt. br. 7/16 od 26.05. 2016. godine, Sporazum o priznanju krivice optuženog Kt.br. 7/16 od 26.05.2016. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici optuženog C. S., te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 1 (jedne) godine i 3 (tri) mjeseca, srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7 Krivičnog zakonika Crne Gore, optuženom je izrečena i mjera bezbjednosti – oduzimanje predmeta, pa je od optuženog oduzeta opojna droga heroin u ukupnoj količini od 42,13 grama i opojna droga marihuana u količini od 55,27 grama, koja se ima uništiti po pravosnažnosti presude, za koje predmete zakon predviđa obavezno oduzimanje, a u skladu i sa pomenutim sporazumom o priznanju krivice.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka i to paušala u iznosu od 100,00 eura, koje je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, koji se vodi kod Podgoričke banke-Societe Generale Group AD Podgorica, u roku od 15 dana po pravosnažnosti presude pod prijetnjom prinudnog izvršenja, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 03.06.2016. godine
Zapisničar SUDIJA
Novčić Slobodanka Predrag Tabaš
DN-a, po primjerak:

1. VDT Podgorica,
2. Optuženom,
3. Braniocu optuženog,
4. A/A.