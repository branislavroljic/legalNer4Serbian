K. br.183/19
U IME CRNE GORE
OSNOVNI SUD U BIJELOM POLjU, sudija Bojana Radović, uz učešće samostalnog referenta zapisničara Koviljke Lješnjak, u krivičnom predmetu protiv okrivljenog R.F. iz B.P., zbog krivičnog djela falsifikovanje isprave iz čl.412 st.1 Krivičnog zakonika C.G., odlučujući po optužnom predlogu Osnovnog državnog tužilaštva u B.P. Kt.br.102/19 od 10.09.2019. godine, nakon održanog glavnog i javnog pretresa, u prisustvu savjetnika u Osnovnom državnom tužilaštvu u B.P. Đ.C., okrivljenog R.F. i branioca okrivljenog advokata M.M., dana 24.05.2022. godine, donio je i javno objavio,

P R E S U D U
Okrivljeni R.F., JMB ............ , od oca R. i majke S., rođene T., rođen ........... godine u C., sa boravištem u ......... , o.B.P., državljanin C.G., nezaposlen, neoženjen, pismen, sa završenom srednjom školom,
Na osnovu čl. 373 st. 1 tač. 2 Zakona o krivičnom postupku,
OSLOBAĐA SE OD OPTUŽBE
Kojom je predstavljano da je:

Dana 10.10.2017. godine u B.P., sposoban da shvati značaj svog djela i da upravlja svojim postupcima i svjestan svog djela čije izvršenje je htio, znajući da je isto zabranjeno, upotrijebio kao pravu lažnu ispravu-punomoćje sa lažnim podacima da je davalac punomoćja ‘’B.C.’’.dir. B.Z., da je sačinjeno u B. dana 04.02.2016. godine, ovjereno pečatom Osnovnog suda u B., potpisom ovlašćenog lica, pod poslovnom oznakom Ov.br.28/1985, kojim se ovlašćuje N.D. da vozilo ‘’V.T5’’ reg.br. ………, može koristiti, kako u zemlji, tako i u inostranstvu, registrovati, otuđiti, prevesti, naplatiti sve eventualne štete kod osiguravajućih kuća, opunomoćiti drugo lice bez prisustva davaoca punomoćja, koje je N. podnio notaru Č.B., na osnovu kojeg je ista sačinila notarski zapis Ovp.br.421/16 od 27.04.2016. godine, zbog čega je N.D. osuđen pravoisnažnom presudom Osnovnog suda u B.P. K.br.73/17 od 01.06.2017. godine, na način što je prilikom registracije vozila marke ‘’V. T5’’ reg.br…….., predao ovakvu sačinjenu lažnu ispravu Stanici za tehnički pregled - firmi DOO “ W.” B.P., sa ostalom potrebnom dokumentacijom za registraciju navedenog vozila i ovlastio ovlašćeno lice te stanice da sa ovakvom pribavljenom dokumentacijom u njegovo ime podnese zahtjev za registraciju MUP – PJ za građanska stanja i lične isprave, da bi ovako sačinjena lažna isprava i ostala dokumentacija uz zahtjev za registraciju motornih i priključnih vozila bila podnijeta naznačenom ministarstvu dana 12.10.2017. godine, ovjerena pod prijemnim brojem 8597,
-čime bi izvršio krivično djelo falsifikovanje isprave iz čl.412 st.1 Krivičnog zakonika C.G.,
-jer nije dokazano da je učinio krivično djelo za koje je optužen.

Troškovi krivičnog postupka padaju na teret budžetskih sredstava za rad sudova, a o istima će biti odlučeno posebnim rješenjem.

O b r a z l o ž e nj e
Optužnim predlogom Osnovnog državnog tužilaštva u B.P. Kt.br.102/19 od 10.09.2019. godine, okrivljenom R.F.u je stavljeno na teret izvršenje krivičnog djela falsifikovanje isprave iz čl.412 st.1 Krivičnog zakonika C.G. .

Glavni pretres je zaključen u prisustvu savjetnika u Osnovnom državnom tužilaštvu u B.P. Đ.C., okrivljenog R.F. i branioca okrivljenog advokata M.M..

Savjetnik u Osnovnom državnom tužilaštvu u B.P. je u završnoj riječi ostao pri optužnom predlogu, koji je tokom postupka preciziran na način opisan u izreci, navodeći da iz odbrane okrivljenog koja je data pred ODT, kao i iz iskaza svjedoka saslušanih na glavnom pretresu i iz ostalih izvedenih dokaza, nesumljivo proizilazi da je okrivljeni znao da je predmetno punomoćje lažna isprava, pa je isto i upotrijebio na način naveden u optuženju. Predložio je da sud okrivljenog oglasi krivim i osudi na kaznu po zakonu.

Okrivljeni R.F. je u svojoj odbrani datoj u istražnom postupku, naveo da nijesu tačni navodi iz krivične prijave, koja je podnijeta protiv njega. Dodao je da je negdje u toku 2016. godine od N.D. kupio vozilo ''VW T5 kombi'', za novac u iznosu od 8.000 €. Prije kupovine vozila sa N. je išao do B. i tada se uvjerio da se radi o regularnom vozilu. N. je došao kod njega kući i predao mu ovjereno punomoćje. Nekoliko dana nakon predaje punomoćja, pošao je kod notarke B.Č. u B.P., da izvrši ovjeru kupoprodajnog ugovora, kako bi mogao da raspolaže vozilom i da ga prevede. Na osnovu ovog punomoćja, notar B.Č. je izdala punomoćje , kojim ga je N. opunomoćio da može da upravlja i raspolaže vozilom. Nakon nekih par mjeseci, pozvali su ga policijski službenici U.p. – CB B.P., da da izjavu i tom prilikom su mu predočili da se radi o falsifikovanom punomoćju, jer je prethodno punomoćnik privrednog društva DOO ''B.k.'', I.B. podnio krivičnu prijavu protiv N.D.. Posle ovoga policijski službenici su po nalogu sudije za istragu Osnovnog suda u B.P., oduzeli predmetno vozilo. Nakon proteka od šest mjeseci, rješenjem Osnovnog suda u B.P. mu je vraćeno predmetno vozilo. U CB B.P. dao je izjavu na okolnosti kako je došao u posjed predmetnog vozila. Nije pozivan u bilo kojem svojstvu u krivičnom postupku koji je vođen u Osnovnom sudu u B.P., protiv N.D., Ne zna kako je okončan krivični postupak protiv N.D., sve dok DOO ''B.k.'' nije podnio tužbu Osnovnom sudu u B.P., radi povraćaja stvari, odnosno predmetnog vozila. U toku 2017. godine tužilaštvu u B.P., je od strane punomoćnika oštećenog DOO ''B.k.'' iz B., adv. B.I. iz T., protiv njena i njegovog oca podnijeta krivična prijava zbog krivičnog djela teška krađa iz čl. 240 Krivičnog zakonika C.G. u sticaju sa krivičnim djelom falsifikovanje isprave iz čl. 412 st.1 Krivičnog zakonika C.G.. Postupak je okončan tako što je odbačena krivična prijava rješenjem KT.br.175/17 od 26.07.2017 godine. Nakon ovoga oštećeni DOO ''B.k.'' iz B., nije nastavio gonjenje pred Osnovnim sudom u B.P.. U toku 2017. godine Organu za Upravne poslove u B.P., uz potrebnu dokumentaciju za registracju predmetnog vozila priložio je punomoćje i ugovor, koje mu je predao N.. Od strane službenika organa za Upravne poslove u B.P., obaviješten je da se ne može izvršiti registracija predmetnog vozila iz razloga jer postoji zabrana za registzraciju od strane privrednog društva DOO ''B.K.'' iz B., a iz razloga što je tada vođen postupak kod Osnovnog suda u B.P.. Poznato mu je da je odbijen predlog DOO ''B.k.'' iz B. za određivanje privremene mjere, kojim je traženo da se privremeno od njega oduzme kombi vozilo. Direktorat za građanska prava i lične isprave, Filijala B. je aktom obavijestila Području jedinicu u B.P., da zabrana od strane privrednog društva DOO ''B.k.'' još uvijek na snazi i da nije povučena, jer je pomenuto privredno društvo pokrenulo postupak pred Osnovnim sudom u B.P.. Početkom 2018. godine obratio se molbom načelniku Područne jedinice za građanska stanja i lične isprave u B.P., tražio da se skine zabrana i dozvoli registracija predmetnog vozila. Poznato mu je da je M.R., načelnica Direktorijata za građanska stanja i lične isprave u M. u.p., aktom od 20.04.2018. godine, obavijestila Filijalu za građanska stanja i lične isprave u B., da nema smetnji da se predmetno vozilo u B.P. registruje na njegovo ime. Imenovana je obavijestila Filijalu, jer je predmetno vozilo prethodno bilo registrovano na vlasnika DOO ''B.k.'' iz B.. U oktobru mjesecu 2018. godine, Područna jedinica u B.P., je izvršila registraciju predmetnog vozila na njegovo ime.

Na glavnom pretresu se okrivljeni branio ćutanjem.

U završnoj riječi je branilac okrivljenog izjavio da izvedenim dokazima tokom postupka nije dokazano da je okrivljeni izvršio djelo koje mu se stavlja na teret. Prvenstveno, da bi okrivljeni bio kriv za krivično djelo falsifikovanje na način kako mu se to stavlja na teret, tužilaštvo je moralo dokazati da je okrivljeni prije navodnog podnošenja zahtjeva za preregistraciju motornog vozila znao da je N.D. osuđen za krivično djelo falsifikovanje isprave i da je znao da je u tom postupku utvrđeno da je punomoćje falsifikovano. Međutim u tom pravcu nije pružen niti jedan dokaz. Takođe, dokazano je da zahtjev za preregistraciju nije podnio okrivljeni, već R.R. i da okrivljeni nije ni znao da je R. podnio zahtjev. Samim tim nesporno je dokazano da okrivljeni nije preduzeo niti jednu radnju izvršenja djela, koje mu se stavlja na teret. Osim toga, nije dokazan ni umišljaj. Da bi postojalo djelo i da bi isprava koja je upotrijebljena mogla biti predmet ovog krivičnog djela, ona bi morala imati pravni značaj, a u ovom slučaju nema. To je utvrđeno iskazom ovlašćenog kontrolora R., spisima predmeta Direktorata za građanska stanja i lične isprave PJ B.P., rješenjem o odbačaju krivične prijave protiv M.R., a sve ovo potkrijepljeno je odredbama Zakona o bezbjednosti saobraćaj na putevima i Zakonika o krivičnom postupku. Da je sporno punomoćje imalo bilo kakav uticaj za preregistraciju vozila Ministarstvo unutrašnjih poslova bi odbilo zahtjev i odmah podnijelo prijavu protiv R., a ne bi utvrdila da je dokumentacija validna i dozvolilo preregistraciju. Nakon prijema dokumentacije, Ministarstvo unutrašnjih poslova donijelo je rješenje o prekidu postupka preregistracije, do okončanja prethodnog pitanja i taj postupak trajao je par mjeseci, do trenutka kada je načelnica Direktorata za građanska stanja i lične isprave podneskom odobrila preregistraciju, iz razloga što je dokumentacija dostavljena validna i podobna za postupanje. Kako je krivična prijava protiv nje zbog zloupotregbe službenog položaja odbačena, ne može postojati ni krivična odgovornost okrivljenog. Predložio je da sud okrivljenog oslobodi od krivične odgovornosti.

Radi utvrđivanja odlučnih činjenica i donošenja pravilne i zakonite odluke sud je u dokaznom postupku saslušao svjedoke B.Z., K.R., K.H., R.R., B.M., R.R., pročitao zahtjev za registraciju motornih i priključnih vozila M.u. p. B.P. br. 8597 od 12. 10. 2017 godine, polisu ''U.o.'' br. ……. , potvrdu o tehničkoj ispravnosti vozila ''V. T5 Kombi'' br. 1371 od 10.11.2017 godine, zapisnik o tehničkom pregledu vozila ''V. T5 Kombi'' br. 1371 od 10.10. 2017 godine, Ugovor o kupoprodaji motornog vozila od 30. 05. 2016 godine zaključen između B.C. I F.R., sa punomoćjem, za koje je u krivičnom predmetu ovog suda K.br. 73/17 utvrđeno da je falsifikovano i notarskim zapisom - punomoćjem oznake Ovp. br. 421/16 od 27.04.2016 godine, sačinjen kod notara B.Č., notarski zapis oznake Ovp. br.531/16 od 30. 05. 2016 godine,dopis Direktorata za upravne unutrašnje poslove – Direkcije za saobraćajne isprave i oružje od 01. 03. 2019. godine, upućen Osnovnom Državnom tužilaštvu u P., dopis Osnovnog suda u B.V Su. br. 568/16 od 20.09.2016 godine, sa kopijama ovjere poslovne oznake Ovl. br. 28/1985 od 07.01. 1985 godine i OvII. br. 28/1985 od 17. 03. 1985. godine, izvršio uvid u spise predmeta ODT-a iz B.P. Kt.br.175/2017 koji se nalaze u spisima ovog suda P.br.55/19, uvid u spise ovog suda K.br.73/17 koji se nalaze u spisima ovog suda P.br.55/19, uvid u spise predmeta ODT-a iz P. Kt.br.1553/18, uvid u spise predmeta Osnovnog suda u B.P. Kri.br.180/16, uvid u spise predmeta Osnovnog suda u B.P. P.br.332/19/17, pročitao molbu okrivljenog od 11.01.2018 godine, koju je uputio Načelniku Direktorata za građanska stanja i lične isprave u B.P., izvršio uvid u spise ovog suda P.br.1056/17, pročitao obavještenje DOO „W.“ od 12.01.2021.godine i izvršio uvid u dokumentaciju dostavljenu iz ovo obavještenje, koja se odnosi na registraciju vozila „VW“ T5, reg.ozn. ……… , među kojom je i sporno punomoćje, obavještenje MUP, Područne jedinice za gradjanska stanja i lične isprave br. 211/20-2/48;2/583 od 18.12.2020.godine, izvršio uvid u podatke iz kaznene evidencije na ime okrivljenog i pročitao Rješenje Osnovnog suda u B.P. KV.br.84/21 od 07.05.2021 godine.

Cijeneći odbranu okrivljenog i dokaze pojedinačno i u međusobnoj vezi, shodno čl. 370 Zakonika o krivičnom postupku, sud je zaključio da nije dokazano da je okrivljeni izvršio krivično djelo za koje je optužen.

Naime, shodno članu 412 st. Krivičnog zakonika, krivično djelo falsifikovanje isprave postoji kada neko napravi lažnu ili izda neistinitu ispravu ili preinači pravu ispravu u namjeri da se takva isprava upotpijebi kao prava ili ko takvu lažnu ili neistinitu ispravu upotpijebi kao pravu ili je nabavi radi upotrebe. Dakle, radnja ovog djela je alternativno određena .

U konkretnom slučaju, okrivljenom F.R. je stavljeno na teret da je djelo izvršio upotrebom lažne isprave kao prave i to na način što je lažnu ispravu predao DOO W. u B.P..

Međutim, iz izvedenih dokaza i to iskaza saslušanih svjedoka, kao i uvidom u podnijeti zahtjev za registraciju, a uz koji je podnijeto falsifikovano punomoćje, utvrđeno je da okrivljeni F.R. nije preduzeo radnju, koja mu se kao radnja izvršenja krivičnog djela, stavlja na teret, već je tu radnju preduzeo njegov otac, R.R..

Naime, R.R. je priznao da je upravo on, uz ostalu dokumentaciju potrebnu za registraciju vozila, firmi “W.” predao punomoćje davaoca punomoćja ‘’B.C.’’.dir. B.Z., da je sačinjeno u B. dana 04.02.2016. godine, ovjereno pečatom Osnovnog suda u B., potpisom ovlašćenog lica, pod poslovnom oznakom Ov.br.28/1985, kojim se ovlašćuje N.D. da vozilo ‘’V. T5’’ reg.br……….., može koristiti, kako u zemlji, tako i u inostranstvu, registrovati, otuđiti, prevesti, naplatiti sve eventualne štete kod osiguravajućih kuća, opunomoćiti drugo lice bez prisustva davaoca punomoćja, koje je N. podnio notaru Č.B., na osnovu kojeg je ista sačinila notarski zapis Ovp.br.421/16 od 27.04.2016. godine.

Ovaj svjedok je izjavio ja je on vršio tehnički pregled i cjelokupnu preregistraciju kombi vozila .......... DI bijele boje, budvanskih tablica i to je vršio u firmi ''“W.'' tokom 2017. godine. Sjeća se da je tom prilikom predao Notarsko punomoćje B.Č., kupoprodajne ugovore od istog notara, ovjeren od Uprave prihoda i plaćenim porezom od 500 €, odnosno predao je cjelokupnu dokumentaciju koju je njegov sin dobio od notarke Č., a uz to je predao i saobraćajnu dozvolu kao i fotokopiju lične karte svog sina F., jer je tu registraciju otišao da obavi za sina. Svu dokumentaciju koju im je predao, ostavio je tu, u „W.“., jer je to njihova obaveza da dokumentaciju odnesu u MUP. Ništa od te dokumentacije u MUP nije nosio. Ne može se tačno sjetiti da li je on lično podigao tablice i dozvolu ili je to uradio K.H., ali sigurno zna da F. nije. Registraciju za sina je radio, jer mu je sin tada radio u B., a inače ima to pravo kao član porodice.S obzirom da F. nije bio tu, F. nije ni znao da je on otišao da registruje kombi, koji mu je potreban radi obavljanja svoje djelatnosti, jer je registrovani poljoprivredni proizvođač i ima farmu koka nosilja.

Svjedok K.R. je potvrdio da je R.R. dovezao kombi na registraciju. Konkretno, izjavio je da je u firmi nakon što je dobio poziv od suda, a obzirom da se sve slika i snima, pogledao snimke i vidio je na slici F. oca R., on je dovezao kombi, vidi se na slici kako on stoji i čeka u red. F. nije tu vidio. Procedura je takva da klijent kad dođe i kaže da želi da registruje vozilo, šalje ga u kancelariju da preda zahtjev i potrebnu dokumentaciju, a oni poslije njemu daju saobraćajnu dozvolu, on upoređuje broj šasije, vizuelno pregleda auto i procjenjuje da li može da ide na liniju, pa ako može onda ide detaljniji pregled. Sjeća se da je tada na autu bilo potrebno zamijeniti dvije gume i neke sitnice i zna da su oko toga zvali R.R. da li će to da završi.

Takođe, svjedok K.H. je izjavio da je je R.R.došao u firmu „W.“ radi produženja registracije kombi vozila, koje je bilo na budvanske registarske tablice. Objasnio je da je zaposlen u firmi ''W.'' kao kontrolor na liniji tehničkog pregleda i ovlašćeno je lice za potpisivanje i donošenja odluka.Firma ''W.'' se bavi registracijom vozila, tehničkim pregledom vozila, kupovinom i prodajom vozila itd. U Sektoru za tehnički pregled, u kom radi, najvažnije je da se dostavi saobraćajna dozvola, izvrši kontrolu tehničke ispravnosti vozila a kasnije se kuca zahtjev i sva ostala potrebna dokumentacija. Vlasnik je dužan da zaključi osiguranje i uplati određene takse koje MUP zahtijeva, a firma, kao stanica za tehnički pregled vozila, dužna je da taj zahtjev za registraciju sa dokumentacijom, preda MUP-u. Postoji mogućnost da vlasnik, punomoćnik ili bliži srodnik vlasnika da punomoćje firmi i da podignu za njega tablice. Na prvoj strani zahtjeva postoji posebna rubrika za to. Sjeća se kada je R.R. došao u popodnevnim časovima radi produženja registracije kombi vozila, koje je bilo na budvanske registarske tablice. Lično ga je vidio. R. je dao sve što treba za registraciju.Sjeća se da to vozilo nije bilo tehnički ispravno, imalo je nekih nedostataka, ali je kasnije R. to završio kad su mu rekli šta treba. R.F. taj dan nije vidio, a koliko se sjeća vidio ga je poslije dva-tri dana, kada ga je zvao u vezi potpisivanja ovlašćenja firmi za podizanje tablica i saobraćajne dozvole. Misli da su se njih dvojica sreli negdje u gradu i da je on stavio taj potpis, sve je to trajalo nekolike sekunde. Sa sigurnošću od misli da je on predao zahtjev MUP-u za ovu registraciju, sa ostalom dokumentacijom. Misli da niko iz firme kasnije nije podigao te tablice, niti su izdate, jer se pojavio neki spor. O tome su obavijestili R.R. i nakon toga nemaju nikakvu obavezu.

Svjedok R.R. je izjavio da radi u firmi ''W.'' kao kontrolor, na liniji tehničkog pregleda. Za registraciju konkretnog kombi vozila dolazio je R.R., on je dovezao taj kombi. Sjeća se da je kombi bio neispravan i da je sjutradan otklonjena nepravilnost i predata dokumentacija MUP-u. Ne sjeća se da li je R. predao zahtjev sa dokumentacijom njemu ili koleginici B.. Kada se dokumentacija kompletira, istu u MUP nosi neko od zaposlenih u firmi, uglavnom dokumentaciju nosi K.H.. Nakon što su u firmi dobili pozive za suđenje, izvršili su provjeru u firmi, potražili podatke u vezi registracije kombi vozila i na osnovu toga zna da se radi o 2017. godini. Sjeća se da je kombi bio na budvanske tablice. Podatke su dobili iz kompjutera, tj. pogledali su slike iz arhive, konkretno slike kad je vršen tehnički pregled i na njima su vidjeli taj kombi na liniji, a misli da se na jednoj od slika ispred vidi R.R.. Nikakvu komunikaciju u vezi registracije ovog kombi vozila nije imao sa R.F., kojeg poznaje.

Iz iskaza svjedoka B.M. takođe proizilazi da je R.R. predao dokumentacuju potrebnu za registraciju kombi vozila. Ona je izjavila da radi na tehničkom pregledu u firmi ''W.'', obavlja administrativne poslove, vrši prijem zahtjeva za registraciju, osiguranje vozila i druge poslove. Prilikom dolaska potrebno je da klijent donese saobraćajnuju dozvolu ako je u pitanju produženje registracije, a ako je u pitanju promjena vlasnika potreban je Ugovor o kupoprodaji, ako se radi o fizičkim licima ili faktura ako se radi o pravnim licima. Nakon predaje saobraćajne dozvole vozilo ide na tehnički pregled, a ona radi poslove oko osiguranja i uplata taksi, pa kasnije zahtjev sa potrebnim taksama i potvrdama o tehničkoj ispravnosti, odnosno papirima sa linije šalju u MUP. Sjeća se da je F.R. dolazio kod njih u firmu radi registracije vozila „BMW“ i nekog motora, a R.R. je dolazio za kombi i za još neka auta. Nakon što je dobila poziv suda, provjerila je i izvadila neke slike iz kompjutera,vidjela je da je vozilo bilo u firmi ''W.'' taj dan kad ga je R. dovezao i sjutradan. Za ovaj kombi sve je radio R., njega su dužili kao lice koje plaća sve obaveze, bez obzira što se auto vodilo na F.. To je inače uobičajena i regularna procedura da može neko u ime člana svoje porodice to da odradi. Na slikama koje je našla u kompjuteru nema nigdje F. Na istim piše datum 10.10.2017. godine. R. je ranije došao taj dan, a ušao je u proceduru u 14,30 h.

Sud je iskaze pomenutih svjedoka prihvatio u potpunosti kao istinite, svi su govorili međusobno saglasno u pogledu činjenica, koje su od značaja u ovom postupku, a nije bilo razloga da sud sumnja u njihovu istinitost.Pri tom su i u saglasnosti sa podacima navedenim u zahtjevu za registraciju i podacima, koje je Mup dostavio.

Dakle, svi svjedoci su potvrdili da je radnju predaje cjelokupne dokumentacije potrebne za registraciju vozila marke ‘’V. T5’’ reg.br…….. preduzeo R.R.. Ovo se odnosi i na punomoćje, sa podacima da je davalac punomoćja ‘’B.C.’.dir. B.Z., da je sačinjeno u B. dana 04.02.2016. godine, ovjereno pečatom Osnovnog suda u B., potpisom ovlašćenog lica, pod poslovnom oznakom Ov.br.28/1985.

Za ovo punomoćje se iz dopisa Osnovnog suda u B. V Su. br. 568/16 od 20.09.2016 godine, sa kopijama ovjere poslovne oznake Ovl. br. 28/1985 od 07.01. 1985 godine i OvII. br. 28/1985 od 17. 03. 1985. Godine, spisa Osnovnog suda u B.P.K.br.73/17 od 01. 06. 2017. godine, kao i iskaza B.Z. utvrđuje se da se radi o faklsifikovanoj ipravi.

Činjenica je da je registracija vršena u ime R.F., ali imajući u vidu da je činjeničnim opisom okrivljenom R.F. stavljena na teret radnja predaje lažne isprave, sud se bavio utvrđivanjem činjenica koje su od uticaja za zaključivanje da li je okrivljeni uradio ono što mu je stavljeno na teret, pa nije ovlašćen da mijenja radnju djela u smislu utvrđenja eventualnog izvršenja djela na drugi način, što bi moguće zahtijevalo i opisivanje postupanja još nekog lica pri eventualnom izvršenju djela.

Pri tom, u toku ovog postupka svakako nije na nesumnjiv način utvrđeno ni da je okrivljeni uopšte znao šta je sve R.R.od dokumentacije predao uz zahtjev za registraciju. Uopšte nema dokaza, a okrivljeni to nije priznao, da je okrivljeni R.R. dao, kada i na osnovu čega naloge, uputstva i odobrenja da u njegovo ime podnese zahtjev za registraciju vozila, te koju konkretno sve dokumentaciju da priloži uz taj zahtjev.

Ovaj sud zaključuje, na osnovu iskaza svjedoka K.H., da je okrivljeni nakon predaje dokumentacije, bio upoznat sa tim da je postupak za registraciju pokrenut, ali ova izjava, kao ni bilo koji drugi izvedeni dokaz, nije dokaz na osnovu kojeg bi sud, bez imalo sumnje, mogao zaključiti da je okrivljeni, kako je već rečeno, dao izričit nalog svom ocu za postupanje u pogledu registracije na dan 10. 10. 2017. godine uopšte, pa ni u pogledu prilaganja falsifikovanog punomoćja. Dakle, u konkretnom slučaju u pogledu ove činjenice, bilo je neophodno primijeniti princip "in dubio pro reo", koji institut je bitan element prava na pravično suđenje iz člana 6 Evropske konvencije o zaštiti ljudskih prava i osnovnih sloboda. Teret dokazivanja je bio isključivo na tužilaštvu, a sud kada ima i najmanju sumnju mora da ide u prilog optuženom. Primjena načela "in dubio pro reo", podrazumijeva da sve činjenice koje idu na teret okrivljenom moraju u krivičnom postupku biti utvrđene, odnosno dokazane, sa izvjesnošću, a ako se to ne utvrdi, odnosno ako samo postoji sumnja da one postoje, uzima se da te činjenice ne postoje. Prema ovom načelu, koje je sadržano u odredbi čl. 3 st. 3 Zakonika o krivičnom postupku, ako i nakon pribavljanja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog ili ovog zakonika, sud će donijeti odluku koja je povoljnija za okrivljenog.

No, svakako radnja izvršenja djela koja je okrivljenom stavljena na teret je lično i neposredno predavanje lažne isprave od strane okrivljenog firmi “W.”, a sud je sa sigurnošću utvrdio da tu radnju okrivljeni F. nije preduzeo.

Sud je, imajući u vidu sadržinu iskaza saslušanih svjedoka, te način na koji je izvršenje krivičnog djela okrivljenom stavljeno na teret, odlučio da odbije predlog tužilaštva za saslušanje u svojstvu svjedoka ovlašćenog lica MUP-a, koje je radilo u vrijeme predmetnog događaja na prijemu zahtjeva za registraciju vozila, kao i predlog branioca okrivljenog da se od MUP-a B.P. zatraži izjašnjenje da li je za konkretnu registraciju bilo neophodno da se priloži predmetno punomoćje i da li je punomoćje proizvelo pravno dejstvo.

Prihvatanjem ovih predloga bi se bespotrebo odugovlačio postupak i stvarali nepotrebni troškovi. Svakako se ono što je tužilaštvo predložilo može utvrditi iz obavještenja MUP Direktorata za građanska stanja i lične isprave PJ B.P. od 18. 12. 2020. godine, gdje je navedeno da je zahtjev za predmetnu registraciju predalo ovlašćeno lice iz firme „W.“ i što je svjedok K.H., sa visokim stepenom vjerovatnoće potvrdio. Što se tiče predloga branioca, uslovi za registraciju su zakonom regulisani i nije potrebno da se bilo ko izjašnjava o tome. Međutim, kod činjenice da nije dokazana radnja izvršenja djela, sve ovo je bez značaja.

Dakle, na osnovu prethodno iznijetih razloga, sud je, primjenom odredbi čl. 373 st. 1 tač. 2 Zakonika o krivičnom postupku, okrivljenog oslobodio od optužbe.

Shodno članu 230 Zakonika o krivičnom postupku, troškovi postupka padaju na teret budžetskih sredstava za rad sudova.

OSNOVNI SUD U BIJELOM POLjU

Dana 24.05.2022. godine,
ZAPISNIČAR, S U D I J A,
Koviljka Lješnjaks.r. Bojana Radović s.r.