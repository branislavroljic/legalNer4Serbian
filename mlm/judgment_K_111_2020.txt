K.br. 111/20
U IME CRNE GORE
VIŠI SUD U PODGORICI, kao prvostepeni krivični, sudija Kovačević Vesna, uz učešće Hasanović Anise kao zapisničara, u predmetu protiv optuženog Smajović Elvira koga brani Camović Mirjana, advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, nakon donesenog rješenja o usvajanju sporazuma o priznanju krivice dana 02.10.2020. godine, donio je dana 05.10.2020. godine,
P R E S U D U
Optuženi:

Smajović Elvir, zvani “Hijena”, JMBG 1108998211025, od oca Nedžada i majke Amele, rođene Škrijelj, rođen 11.08.1982.godine u Podgorici, sa prebivalištem u Podgorici – ulica Spasa Nikolića 36, državljanin Crne Gore, završio osnovnu školu, bez zanimanja, zaposlen u frizerskom salonu svog oca, neoženjen, srednjeg imovnog stanja, neosudjivan,
KRIV JE
Zato što je:

Dana 07.07.2020. godine u Podgorici, neovlašćeno posredovao u kupovini opojne droge marihuane - supstance proglašene za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 41/18 od 26.06.2018. godine), iako je bio svjestan da postupa neovlašćeno i protivpravno, pa je to i htio, na način što je navedenog dana za račun Čolović Miloša, koji mu je dao novac u iznosu od 5,00 €, kupio od NN lica 1 pvc pakovanje sa opojnom drogom marihuanom, mase 0,42 grama, i istome predao, a koju opojnu drogu su ovlašćeni službenici pronašli i oduzeli od Čolović Miloša,
čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl..4 st. 2, čl. 32, čl. 33, čl. 36a, čl.42, čl. 45 st. 1 tač. 3 i čl. 46. st. 1 tač. 3 Krivičnog zakonika Crne Gore, te odredbi čl. 226, čl. 229, čl. 303. Zakonika o krivičnom postupku
O S U Đ U J E
Na kaznu zatvora u trajanju od 6 (šest) mjeseci, koja kazna će se izdržati, tako što će optuženi istu izdržavati u prostorijama u kojima stanuje, pri čemu optuženi ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija, te da će sud ukoliko optuženi jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, odrediti da ostatak kazne izdrži u Upravi za izvršenje krivičnih sankcija
OBAVEZUJE SE optuženi da na ime troškova krivičnog postupka plati iznose od po 50,00 € na ime paušala Vrhovnom državnom tužilaštvu u Podgorici na broj žiro računa 832-1187-31 i Višem sudu u Podgorici na broj žiro računa 832-7113-04, te se optuženi obavezuje da na ime troškova odbrane po službenoj dužnosti uplati iznos od 484,00 € u korist Budžeta Crne Gore, sve u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 127/20 od 17.08.2020. godine, optuženom Smajović Elviru, stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 30.09.2020. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o saslušanju optuženog.

Iz sadržine zapisnika o pregovoranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženom Smajović Elviru za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, stavljeno mu na teret optužnicom VDT u Podgorici Kt.br. 127/20 od 30.09.2020. godine izrekne kazna zatvora u trajanju od 6 (šest) mjeseci koja kazna će se se izdržati, tako što će optuženi istu izdržavati u prostorijama u kojima stanuje, pri čemu optuženi ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija, te da će sud ukoliko optuženi jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, odrediti da ostatak kazne izdrži u Upravi za izvršenje krivičnih sankcija, kao i da se optuženi obaveže da plati iznos od po 50,00 € Višem državnom tužilaštvu u Podgorici broj 832-1187-31 i Višem sudu u Podgorici na broj žiro računa 832-7113-04, te da se okrivljeni obaveže da na ime troškova odbrane po službenoj dužnosti plati iznos od 484,00 €, u roku od 15 dana od dana pravosnažnosti presude donijete na osnovu sporazuma o priznanju krivice.

Iz sadržine dokaza koji se nalaze u spisima predmeta i koji su predloženi optužnicom i to: službene zabilješke Uprave policije - CB Podgorica Ku.br. 862/20 od 07.07.2020. godine, potvrde Uprave policije - CB Podgorica Ku.br. 862/20 od 07.07.2020. godine o privremeno oduzetim predmetima na ime Čolović Miloša, zapisnika Uprave policije - CB Podgorica Ku.br. 862/20 od 17.07.2020. godine o pretresanju stana i drugih prostorija na ime Smajović Elvira, potvrde Uprave policije - CB Podgorica Ku.br. 862/20 od 17.07.2020. godine o privremeno oduzetim predmetima na ime Smajović Elvira, izvještaja Forenzičkog centra Danilovgrad o hemijskom vještačenju broj 1752/20 od 20.07.2020. godinesa pratećom fotodokumentacijom, uvjerenja Ministarstva pravde Crne Gore br. 05/2-041-8217/20 od 24.07.2020. godine na ime Smajović Elvira, fotodokumentacije Uprave policije - CB Podgorica broj 17.03-4-1144/1180 od 07.07.2020. godine, u pogledu kojih dokaza branilac i optuženi nijesu imali primjedbi, sud zaključuje da je državni tužilac pružio dovoljno dokaza o krivici optuženog Smajović Elvira, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1 Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv, a pogotovo kada se imaju u vidu olakšavajuće okolnosti na strani optuženog i to: životna dob, da je riječ o relativno mladom licu ranije neosuđivanom, te da je svojim priznanjem i zaključenjem sporazuma o priznanju krivice doprinio ekonomičnom i brzom okončanju postupka, a koje okolnosti su cijenjene kao naročito olakšavajuće okolnosti, na osnovu kojih je bilo mjesta ublažavanju kazne zakonom propisane za predmetno krivično djelo u smislu čl. 45. st. 1 tač. 3 i 46. st. 1 tač. 3 Krivičnog zakonika Crne Gore dok otežavajućih okolnosti nije bilo, tako da je po ocjeni ovog suda kazna zatvora u trajanju od 6 (šest) mjeseci, koja kazna će se se izdržati, tako što će optuženi istu izdržavati u prostorijama u kojima stanuje, pri čemu optuženi ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija, te da će sud ukoliko optuženi jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, odrediti da ostatak kazne izdrži u Upravi za izvršenje krivičnih sankcija, te da će se sa istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku obavezao i na plaćanje troškova krivičnog postupka i to iznosa od po 50,00 € na ime paušala Višem državnom tužilaštvu u Podgorici žiro račun broj 832-1187-31 i Višem sudu u Podgorici na broj žiro računa 832-7113-04, te ga i obavezao da na ime troškova odbrane po službenoj dužnosti plati iznos od 484,00 €, u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 05.10.2020. godine
Zapisničar SUDIJA
Hasanović Anisa s.r. Kovačević Vesna s.r
PRAVNA POUKA:

Protiv ove presude je dozvoljena žalba samo ako presuda nije u skladu sa zaključenim sporazumom.

Za tačnost otpravka
Tvrdi i ovjerava
__________________