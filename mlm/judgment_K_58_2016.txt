K.br.16/58
U IME CRNE GORE
OSNOVNI SUD U CETINJU, prvostepeni krivični, sudija Jelena Perović Kovačević, uz učešće Rajke belada, kao zapisničara, u krivičnom predmetu protiv okrivljenog G. R., iz C., koaga branila B. S., advokat iz C., zbog krivičnog teška tjelesna povreda iz člana 151 stav 1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetnju Kt br.39/16 od 01.06.2016. godine, koga je na glavnom pretresu zastupala Katarina Padalica, državni tužilac u Osnovnom državnom tužilaštvu u Cetinju, nakon glavnog i javnog pretresu održanog dana 20.06.2016. godine u prisustvo stranaka i branioca okrivljenog, donio i istog dana javno objavio

PRESUDU

Okrivljeni: G. R., JMBG ..., od oca N. i majke M. rodjene N. rodjenog ... godine, u C., gdje i prebiva, državljanin C. G., nezaposlenog, neoženjenog, sa zavaršnom srednjom školom, neosudjivanog,
Kriv je

Zato što je:

Dana 28. februara 2016. godine oko 23,00 časova u ulici Njegoševa, u C., svjestan svog djela čije je izvršenje htio, znajući da je njegovo djelo zabranjeno, teško tjelesno povrijedio oštećenog I. D. iz C., na način što je oštećenom zadao udarac stisnutom pesnicom u predjelu glave, od kojeg udarca je oštećeni pao na tlo, kojom prilikom mu je nanio tešku tjelesnu povredu u vidu preloma nosnih kostiju sa dislokacijom tj. sa pomijeranjem koštanih odlomaka, sa otokom nosa i krvnim podlivom kože u predjelu nosa, krvarenjem- prisustvom krvi u predjelu lijeve obrve dužine 3 cm i dvije rane oguljtine kože u predjelu dlana lijeve šake, od kojih jedna u predjelu tzv. jastučeta dlana, promjera 5cm x 4cm, a druga u predjelu korjena kažiprsta promjera 3cm x 1cm.

- čime je izršio krivično djelo teška tjelesna povreda iz člana 151 stav 1 Krivičnog zakonika Crne Gore.

Pa mu sud primjenom citiranog zakonskog propisa, te odredbi iz čl.3,4,5,13,15, 36,42,52,53,54 Krivičnog zakonika Crne Gore, te čl. 226,229 i 374 Zakonika o krivičnom postupku, izriče
USLOVNU OSUDU

Kojom mu prethodno utvrđuje kaznu zatvora u trajanju od 6 (šest) mjeseci i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni se obavezuje da na ime troškova krivičnog postupka na račun Bužeta Crne Gore uplati iznos od 82,50€, te na ime sudskog paušala uplati iznos od 50,00 eura, u roku od 15 dana od dana pravosnažnosti presude.

Obrazloženje
Optužnim predlogom Osnovnog državnog tužilaštva Cetinju Kt br. 39/16 od 01.06.2015. godine, stavljeno je na teret okrivljenom G. R. da je izvršio krivično djelo teška tjelesna povreda iz člana 151 stav 1 Krivičnog zakonika Crne Gore. Zastupnik optužbe je u završnoj riječi predložila da sud okrivljenog oglasi krivim i osudi u zakonu propisanim granicama za predmetno krivično djelo.

Okrivljeni G. R. je na glavnom pretresu upotpunosti priznao izvršenje krivčnog djela i svoju krivicu. U svojoj odbrani je naveo da je kritične večeri, došlo je do sukoba izmedju njega i oštećenog I. D., te da sukob između njih dvojice traje izvjesno vrijeme. Objasnio je da je krenuo iz kafića do prodavnice i da je vidio I., koji se se okrenuo prema njemu i digao ruke u gard, kada ga je okrivljeni i udario, bojeći se da oštećeni njega ne udari prvi. Tom prilikom mu je i nanio povredu. Nakon toga su se potukli i pali na pod. Takođe je naveo da je svjestan da time što ga je udario pesnicom u predjelu glave, nosa, mu nanosi tešku tjelesnu povredu, a što je u tom trenutku i htio i to zbog svih sukoba koje su imali. Dodao je da se izuzetno kaje zbog svega što se desilo, i što je sebi dozvolio da upadne u konflikt, koji je skoro godinu dana vješto izbjegavao. Prilikom iznošenja odbrane kod Osnovnog državnog užilaštva okrivljeni je naveo da je tada postpao u nužnoj odbrani, a kada mu je ukazna razlika u odnosu na odbranu na glavnom pretresu, okrivljeni je naveo da je svjestan da je kriv i svoje krivce, te da je oštećni samo podigao bio ruke, a on ga je odmah udario, te je ostao pri odbrani sa glavnog pretresa, izražavajuću još jednom iskreno žaljenje zbog izvšenog krivičnog djela, a zbog čega je sud i prihvatio odbranu iznijijetu na glavnom pretresu kao istinitu.

U završnoj riječi je prihvatio završu riječ svog brnaioca koji je ukazao na olakšavajuće okolnosti koje stoje na strani okrivljeog i zamolio je da sud okrivljenom izrekne što blažu sankciju.

Imajući u vidu jasno i potpuno priznanje okrivljenog, koje u toku postupka ničim nije dovedeno u sumnju, a isto je u skaldu sa dokazima u spisima predmeta, sud je u dokaznom postupku pročitao izvod iz kaznene evidencije na ime okrivljenog, od koga zavisi vrsta i visina krivične sankcije, nakon čega je na saglasan predlog stanaka primjenom čl.458 st.2 ZKP-a prekinuo dokazni postupak i nije izvodio ostale dokaze predložene optužnim aktom.

Cijeneći jasno i potpuno priznanje okrivljene kao dokaz, sud je na nesumnjiv način utvrdio da je okrivljeni u dana Dana 28. februara 2016. godine oko 23,00 časova u ulici Njegoševa, u C., svjestan svog djela čije je izvršenje htio, znajući da je njegovo djelo zabranjeno, teško tjelesno povrijedio oštećenog I. D. iz C., na način što je oštećenom zadao udarac stisnutom pesnicom u predjelu glave, od kojeg udarca je oštećeni pao na tlo, kojom prilikom mu je nanio tešku tjelesnu povredu u vidu preloma nosnih kostiju sa dislokacijom tj. sa pomijeranjem koštanih odlomaka, sa otokom nosa i krvnim podlivom kože u predjelu nosa, krvarenjem- prisustvom krvi u predjelu lijeve obrve dužine 3 cm i dvije rane oguljtine kože u predjelu dlana lijeve šake, od kojih jedna u predjelu tzv. jastučeta dlana, promjera 5cm x 4cm, a druga u predjelu korjena kažiprsta promjera 3cm x 1cm, kojim radnjama je sa direktnim umišljajem kao oblikom krivice ostvario sva bitna obilježja bića krivičnog djela djelo teška tjelesna povreda iz člana 151 stav 1 Krivičnog zakonika Crne Gore. Iz odbrane okrivljenog proizilazi da je okrivljeni bio svjestan da svojom radnjom čini krivično djelo pa je to i htio, obzirom da je znao da udaranjem oštećenog pesnicom u predjelu nosa isti čini krivčno djelo, pa je to i htio.

Iz izvoda iz KE na ime okrivljenog G. R. proizilazi da isti nije ranije osudjivan.

Prilikom odmjeravanja krivične sankcije sud je cijenio sve okolnosti iz čl.42 Krivičnog zakonika koji utiču da kazna bude manja ili veća, pa je sud od olakšavajućih okolnosti cijenio činjenicu da je okrivljeni mladi čovjek, star 19 godina, da je ranije neosudjivan, što je sud utvrdio iz izvoda iz kaznene evidencije na njegovo ime, kao i to da je priznao izvršenje krivičnog djela koje mu se stavlja na teret, i izrarazi iskreno kajanje zbog izvršenja istog, dok otežavajućih okolnosti na strani okrivljenog nije bilo. Cijeneći uz navedeno i stepen krivice za izvršeno krivično djelo, sud je mišljenja da radi krivično pravne zaštite prema okrivljenom nije nužno primijeniti kaznu, već da se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela, čime će u potpunosti biti ostvarena svrha izricanja uslovne osude iz čl.52 Krivičnog zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog zakonika Crne Gore.

Kako je okrivljeni oglašen krivim, sud je shodno čl.226 i čl.229 Zakonika o krivičnom postupku odlučio o troškovima krivičnog postupka, pa je obavezao okrivljenog da na ime sudskog paušala uplati na račun budžetskih sredstava Crne Gore iznos od 50,00 eura, određen shodno složenosti predmeta, trajanju postupka i imovinskim prilikama okrivljenog, te iznos od 82,50€ na ime izrade nalaza i mišljenja vještaka medicinske struke, sve u roku od 15 dana po pravosnažnosti presude, pod prijetnjom prinudnog izvršenja.

Na osnovu svega izloženog, sud je odlučio kao u izreci presude.

OSNOVNI SUD U CETINJU

Dana, 20.06.2016. godine
ZAPISNIČAR SUDIJA
Rajka Belada Jelena Perović Kovačević