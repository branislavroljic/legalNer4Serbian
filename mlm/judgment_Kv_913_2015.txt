Kv.br.913/15
U IME CRNE GORE
VIŠI SUD U PODGORICI, kao prvostepeni krivični po predsjedniku suda – sudiji Savić Borisu, kao predsjedniku vijeća, uz učešće savjetnika Jelene Amidžić, u krivičnom predmetu protiv optuženog Š. M., zbog krivičnog djela ubistvo u pokušaju iz čl.143. u vezi čl.20 KZ CG u sticaju sa krivičnim djelom laka tjelesna povreda iz čl.152 stav 2 u vezi stava 1 KZ CG, po optužnici VDT Podgorica Kt.br.60/15 od 17.12.2015.godine, koju je na ročištu povodom odlučivanja o sporazumu o priznanju krivice zastupao Miloš Šoškić, državni tužilac u Višem državnom tužilaštvu, nakon donošenja rješenja o usvajanju sporazuma o priznanju krivice, dana 01.02.2016.godine, donio je
P R E S U D U
Optuženi Š. M., JMBG 0107991213006, od oca D. i majke M., rođene K., rođen 0..0…...godine u Podgorici, sa prebivalištem u Podgorici – Ul.S. br.., neoženjen, bez djece,nezaposlen, završio srednju školu, srednjeg imovnog stanja, državljanin Crne Gore, neosuđiban, protiv kojeg se ne vodi drugi krivični postupak, u pritvoru od 21.06.2015.godine od 13,00 časova,
KRIV JE
Zato što je:

Dana 21.06.2015.godine, oko 02,30 časova u Podgorici, u ugostiteljskom objektu “B. B.”, svestan svojih djela čija je izvršenja htio, pokušao da liši života oštećenog D. Z. i opasnim oruđen je oštećenom G. V. nanio laku tjelesnu povredu, na način što je sišao sa sprata navedenog lokala i prišao oštećenima D. Z. i G. V., koji su bili u društvu Z. C. i mahao nožem u njihovom pravcu, da bi oštećenom G. V., u trenutku kada je rukom krenuo prema njemu da mu oduzme nož, zadao dva uboda u podlakticu i nanio mu laku tjelesnu povredu u vidu ubodno rezne rane u predjelu srednje trećine desne podlaktice i u vidu ubodno rezne rane u predjelu desne lakatne jame, nakon čega su oštećeni D. Z. i G. V., zajedno sa Z. C., krenuli za okrivljenim i popeli se na sprat lokala gdje je okrivljeni oštećenom D. Z. koji mu je bio okrenut leđima zadao ubod nožem u predjelu leđa, nanoseći mu tešku tjelesnu piovredu u vidu ubodine u središnjem dijelu dokičmenog predjela lijevo, koja se kanalom nastavlja ka grudnoj duplji ipraćena je prisustvom vazduha u lijevoj polovini grudne duplje, da bi oštećenom D. Z., koji je nakon što se okrnuo kao okrivljenom i zadao mu nekoliko udaraca pesnicom u predjelu glave, od kojih je pao, zadao ubod nožem u predjelu kuka, nanoseći mu laku tjelesnu povredu u vidu ubodine u predjelu spoljašnje strane lijevog kuka
-čime je izvršio krivično djelo ubistvo u pokušaju iz čl.143 uvezi čl.20. Krivičnog zakonika Crne Gore u sticaju sa krivičnim djelom laka tjelesna povreda iz čl. 152. stav 2. u vezi stave 1. Krivičnog zakonika Crne Gore.

Pa mu sud primjenom citiranih zakonskih odredbi, te odredbi te čl. 4., 32., 36., 42. st.1, 45. st.1. tač.1. i 46. st.1. tač.1., 48. st.1. Krivičnog zakonika i čl.226., 229. i 374. Zakonika o krivičnom postupku, prethodno utvrdjuje:

-za krivično djelo u ubistvo pokušaju iz čl.143. u vezi čl.20. Krivičnog zakonika Crne Gore, kaznu zatvora u trajanju od 2 (dvije) godine,
- za krivično djelo laka tjelesna povreda iz čl. 152. stav 2. u vezi stave 1. Krivičnog zakonika Crne Gore kaznu zatvora u trajanju od 4 (četiri) mjeseca.

Pa ga sud primjenom čl. 48. st.2. tač.2., čl. 51. st.1. Krivičnog zakonika,
OSUĐUJE
Na jedinstvenu kaznu zatvora u trajanju od 2 (dvije) godine i 3 (tri) mjeseca u koju kaznu mu se uračunava vrijeme provedeno u pritvoru od 21.06.2015.godine pa nadalje, a koji može trajati do pravosnažnosti presude a najduže dok ne istekne vrijeme trajanja kazne izrečene u prvostepenoj presudi,
Na osnovu člana 226. i 229. ZKP-a sud obavezuje optuženog da na ime troškova krivičnog postupka uplati Višem državnom tužilaštvu u Podgorici troškove postupka u iznosu od 716,00€ i to iznos od 280,50€ na ime troškova telekomunikacionog vještačenja, iznos od 335,50€ na ime troškova medicinskog vještačenja i iznos od 100,00€ na ime paušala na račun Vrhovnog državnog tužilaštva br.832-1187-31 u roku od 15 dana od dana pravosnažnosti presude.

O b r a z l o ž e nj e
Optužnicom Višeg državnog tužilaštva u Podgorici Kt.br. 60/2015 od 17.12.2015.godine, optuženom Š. M. je stavljeno na teret izvršenje krivičnog djela ubistvo u pokušaju iz čl.143. u vezi čl.2.0 KZ CG u sticaju sa krivičnim djelom laka tjelesna povreda iz čl.152. stav 2. u vezi stava 1. KZ CG.

Dana 18.12.2015.godine državni tužilac je dostavio sporazum o priznanju krivice, zapisnik o pregovaranju i zapisnik o saslušanju optuženog o priznanju krivice.

Na ročištu za razmatranje sporazuma, održanom dana 30.12.2015.godine, sud je pročitao dokaze predložene optužnicom, i to: pročitao je iskaze svjedoka Z. D., V. G., C. .Z, P. S., B. B., J. B., T. V., M. J., L. Lj., pročitao je Izvještaj o DNK vještačenju Forenzičkog centra u Danilovgradu br.2195/15, Nalaz i mišljenje sudskog vještaka medicinske struke dr. Nemanje Radojevića od 21.10.2015. godine, Izvještaj o trasološkom vještačenju Forenzičkog centra u Danilovgradu br.2196/15, Zapisnik o uvidjaju Ministarstva unutrašnjih poslova Uprave policije - CB Podgorica Ku.br.438/15 od 21.06.2015.godine, izvršio uvid u potvrdi o privremenom oduzetim predmetima Ministarstva unutrašnjih poslova Uprave policje-CB Podgorica Ku.br.438/15 od 21.06.2015.godine, na ime Laketić Ljubiše i u fotoelaborate Ministarstva unutrašnjih poslova Uprave policije-CB Podgorica broj 64-28-244-1055/1828 od 21.06.2015.godine i broj 64-28-244-1055/1827 od 21.06.2015.godine, pročitao Zapisnik o pregovaranju o priznanju krivice od 17.12.2015. godine i pročitao Sporazum o priznanju krivice od 17.12.2015. godine.

Iz sadržine izvedenih dokaza na koje optuženi i njegov branilac nijesu imali nikakvih primjedbi, sud je zaključio da je državni tužilac pružio dovoljno dokaza o krivici optuženog Š. M., te da je optuženi izvršio krivično djelo ubistvo u pokušaju iz čl.143. uvezi čl.20. Krivičnog zakonika Crne Gore u sticaju sa krivičnim djelom laka tjelesna povreda iz čl. 152. stav 2. u vezi stave 1. Krivičnog zakonika Crne Gore, na način, vrijeme i mjesto kako je to bliže opisano u izreci presude.To proizilazi i svih izvedenih dokaza koji nemaju nelogičnosti ili kontradiktornosti koje bi dovele u sumnju ovako utvrđeno činjenično stanje, a što je i okrivljeni prihvatio kroz sporazum o priznanju krivice.

Prilikom odlučivanja o kazni, sud je cijenio sve okolnosti, pa je našao da na strani optuženog otežavajućih okolnosti nema, dok je od olakšavajućih okolnosti cijenio činjenicu da je optuženi mlađe lice i da je priznao izvršenje krivičnog djela, kao i činjenicu da je krivično djelo ubistva iz čl. 143.KZ ostalo u pokušaju, za šta zakon dozvoljava mogućnost blažeg kažnjavanja, pa je sud optuženom za ovo krivično djelo ublažio kaznu ispod najmanje mjere propisane za predmetna krivična djela i prethodno mu utvrdio kaznu zatvora u trajanju od 2 (dvije) godine, aza krivično djelo lake tjelesne povrede prethodno utvrdio kaznu zatvora u trajanju od 4 (četiri) mjeseca, te ga je osudio na jedinstvenu kaznu zatvora u trajanju od 2 (dvije) godine i 3(tri) mjeseca, nalazeći da će se ovakom izrečenom kaznom postići svrha kažnjavanja iz člana 32 Krivičnog zakonika a u okviru opšte svrhe propisivanja i izricanja krivičnih sankcija iz člana 4. stav 2. Krivičnog zakonika, te da je ovakva kazna srazmjerna stepenu krivice optuženog i težini izvršenih krivičnih djela.

Kako je optuženi oglašen krivim, sud ga shodno čl.226. i 229. ZKP-a obavezuje da na ime troškova krivičnog postupka uplati Višem državnom tužilaštvu u Podgorici troškove postupka u iznosu od 716,00€ i to iznos od 280,50€ na ime troškova telekomunikacionog vještačenja, iznos od 335,50€ na ime troškova medicinskog vještačenja i iznos od 100,00€ na ime paušala na račun Vrhovnog državnog tužilaštva br.832-1187-31 u roku od 15 dana od dana pravosnažnosti presude.

Optuženi Šćepanović Mišo se u skladu sa čl.376 st.8 ZKP upućuje na izdržavanje kazne zatvora.

Imajući u vidu navedeno, a shodno odredbi čl.303. stav 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 01.02.2016.godine
PRAVNA POUKA: Protiv ove presude nije dozvoljena žalba.

ZAPISNIČAR PREDSJEDNIK SUDA - SUDIJA
Jelena Amidžić,s.r. Boris Savić,s.r.

ZTO:____