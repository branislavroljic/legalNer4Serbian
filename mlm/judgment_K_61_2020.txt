U IME CRNE GORE
K.br. 61/20
VIŠI SUD U PODGORICI, kao prvostepeni krivični, sudija Kovačević Vesna, uz učešće Vukašinović Milene kao zapisničara, u predmetu protiv optuženog L.T., koga brani Tomašević Željko, advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1 Krivičnog zakonika Crne Gore, nakon donesenog rješenja o usvajanju sporazuma o priznanju krivice dana 17.06.2020. godine,dana 18.06 2020 godine donio je
P R E S U D U
Optuženi:

L.T., JMBG………., od oca F. i majke K., rođene R., rođen …….. godine u Đ., sa prebivlištem u Podgorici, V……….- nove zgrade, državljanin R. S., oženjen, otac četvoro maloljetne djece, pismen, završio četiri razreda osnovne škole, srednjeg imovnog stanja, ranije osuđivan presudama Osnovnog suda u Podgorici, K.br 371/2019 od 17.09.2019.godine, zbog krivičnog djela - nasilje u porodici ili u porodičnoj zajednici iz člana 220 stav 1 KZCG i K.br. 393/18 od 23.07.2019.godine zbog krivičnog djela teška krađa iz člana 240 stav 1 tačka 3 KZCG
KRIV JE
Zato što je:

Dana 05.03.2020. godine na V.., Glavni grad Podgorica, neovlašćeno radi prodaje držao opojnu drogu marihuanu - supstancu proglašenu za opojnu drogu Pravilnikom o utvrđivanju spiska droga, prishotropnih supstanci i bilja koje se može koristiti za proizvodnju droga (,,Sl.list CG’’ br 41/18 od 28.06.2018.godine), iako je bio svjestan da postupa neovlašćeno i protivpravno, pa je to i htio, na način što je u porodičnom stanu držao jednu PVC kesu u kojoj se nalazilo 32 PVC pakovanja sa opojnom drogom marihuanom, neto mase: 0,319 g, 0,336 g, 0,327 g, 0,336 g, 0,361 g, 0,357 g, 0,399 g, 0,357 g, 0,470 g, 0,320 g, 0,354 g, 0,316 g, 0,482 g, 0,536 g, 0,304 g, 0,311 g, 0,387 g, 0,337 g, 0,387 g, 0,256 g, 0,359 g, 0,338 g, 0,235 g, 0,414 g, 0,466 g, 0,502 g, 0,326 g, 0,424 g, 0,235 g, 0,429 g, 0, 292 g i 0,502 g, a koja droga je bila namijenjena daljoj neovlašćenoj prodaji,
čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 4 st. 2, čl. 32, čl.33, čl.36, čl.42, čl. 45 st. 1 tač. 3 i čl. 46. st. 1 tač. 3 Krivičnog zakonika Crne Gore, te odredbi čl. 226, čl. 229, čl. 303. Zakonika o krivičnom postupku.

O S U Đ U J E
Na kaznu zatvora u trajanju od 6 (šest) mjeseci, u koju će mu se uračunati vrijeme za koje je bio lišen slobode - dana 05.03.2020.godine od 11,05 časova do 13,12 časova,
Na osnovu čl. 75. st.1 u vezi čl. 300 st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana ukupne neto mase 11,754 grama, koja se ima uništiti po pravosnažnosti presude donijete na osnovu sporazuma o priznanju krivice za koju zakon predvidja obavezno oduzimanje,
OBAVEZUJE SE optuženi da na ime nagrade braniocu po službenoj dužnosti plati iznos od 500 eura i 50,00 eura na ime paušala na račun Vrhovnog državnog tužilaštva broj 832-1187-31, kao i iznos od 50,00 eura na ime sudskog paušala Višem sudu u Podgorici na broj žiro računa 832-7113-04, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 41/20 od 04.05.2020. godine, optuženom L.T., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 12.06.2020. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o saslušanju optuženog.

Iz sadržine zapisnika o pregovoranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženom L.T. za krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, stavljeno mu na teret optužnicom VDT u Podgorici Kt.br. 41/20 od 04.05.2020. godine godine izrekne kazna zatvora u trajanju 6 (šest) mjeseci, u koju će mu se uračunati vrijeme za koje je bio lišen slobode - dana 05.03.2020.godine od 11,05 časova do 13,12 časova, a koja kazna će se se izvršiti, tako što će optuženi istu izdržavati u Upravi za izvršenje krivičnih sankcija, da mu se izrekne i mjera bezbjednosti oduzimanje predmeta i to opojna droga marihuana ukupne neto mase 11,754 grama, koja se ima uništiti po pravosnažnosti presude donijete na osnovu sporazuma o priznanju krivice i da se optuženi obaveže i na ime nagrade braniocu po službenoj dužnosti plati iznos od 500 eura i 50,00 eura na ime paušala na račun Vrhovnog državnog tužilaštva broj 832-1187-31, kao i iznos od 50,00 eura na ime sudskog paušala Višem sudu u Podgorici na broj žiro računa 832-7113-04, u roku od 15 dana od dana pravosnažnosti presude donijete na osnovu sporazuma o priznanju krivice.

Iz sadržine dokaza koji se nalaze u spisima predmeta i koji su predloženi optužnicom i to zapisnika o pretresanju stana i drugih prostorija Ku.br.238/20 od 05. 03. 2020. godine, dvije potvrde o privremeno oduzetim predmetima Uprave policije CB Podgorica Ku.br.238/20 od 05.03.2020.godine na ime Tafe Leotrima, izvještaja Forenzičkog centra Danilovgrad o hemijskom vještačenju br. 776/20 od 06. 04. 2020. godine, fotodokumentacijom Uprave policije CB Podgorica broj 17/03-469/483 od 05.03.2020.godine, u pogledu kojih dokaza branilac i optuženi nijesu imali primjedbi, sud zaključuje da je državni tužilac pružio dovoljno dokaza o krivici optuženog Leotrim Tafe, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv, a pogotovo kada se imaju u vidu olakšavajuće okolnosti na strani optuženog njegov da je svojim priznanjem i zaključenjem sporazuma o priznanju krivice doprinio ekonomičnom i brzom okončanju postupka, da je porodičan čovjek, otac četvoro djece i jedini hranitelj porodice, a koje okolnosti su cijenjene kao naročito olakšavajuće okolnosti, na osnovu koji je bilo mjesta ublažavanju kazne zakonom propisane za predmetno krivično djelo u smislu čl. 45. st. 1 tač. 3 i 46. st. 1 tač. 3 Krivičnog zakonika Crne Gore, tako da je po ocjeni ovog suda kazna zatvora u trajanju od 6 (šest) mjeseci, u koju će mu se uračunati vrijeme za koje je bio lišen slobode - dana 05.03.2020.godine od 11,05 časova do 13,12 časova, srazmjerne stepenu krivice optuženog i težini počinjenog krivičnog djela, te da će se sa istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75.st.1 u vezi čl. 300. st. 7. Krivičnog zakonika Crne Gore, Sud je optuženom izrekao i mjeru bezbjednosti oduzimanje predmeta i to opojna droga marihuana ukupne neto mase 11,754 grama, koja se ima uništiti po pravosnažnosti presude donijete na osnovu sporazuma o priznanju krivice za koju zakon predvidja obavezno oduzimanje,
Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i da na ime nagrade braniocu po službenoj dužnosti plati iznos od 500 eura i 50,00 eura na ime paušala na račun Vrhovnog državnog tužilaštva broj 832-1187-31, kao i iznos od 50,00 eura na ime sudskog paušala Višem sudu u Podgorici na broj žiro računa 832-7113-04, u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 18.06.2020. godine
Zapisničar SUDIJA
Vukašinović Milena s.r. Kovačević Vesna s.r.

PRAVNA POUKA:

Protiv ove presude je dozvoljena žalba samo ako presuda nije u skladu sa zaključenim sporazumom.

Za tačnost otpravka
Tvrdi i ovjerava
__________________