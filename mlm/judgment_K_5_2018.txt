K.br. 5/18
U IME CRNE GORE
OSNOVNI SUD U BERANAMA, po sudiji pojedincu Aleksandru Ćulafiću, uz učešće samostalnog referenta Milice Milanović, kao zapisničara, u krivičnom predmetu protiv optuženog I. Ž., iz B., zbog krivičnog djela teška krađa u produženom trajanju iz ćl. 240 st. 1 tač.1 u vezi čl.49 Krivičnog zakonika Crne Gore, po optužnici Osnovnog državnog tužilaštva u Beranama Kt.br. 164/17, od 18.oktobra.2017. godine, nakon održanog glavnog i javnog pretresa, u prisustvu Državne tužiteljke ODT-a u Beranama, Amre Sujković, okrivljenog I. Ž., dana 14.02.2018. godine, donio je i javno objavio

P R E S U D U
Optuženi I. Ž., JMB ..., od oca D. i majke S., rođene Š., rođen ..... godine, u B., sa prebivalištem u naselju D. L., opština B., državljanin Crne Gore, neoženjen, pismen,sa završenom SSS, siromašnog imovnog stanja, osuđivan.

Na osnovu čl. 373 st. 1 tač. 2 Zakonika o krivičnom postupku,
OSLOBAĐA SE OD OPTUŽBE
Da je:

1. Dana 14.06.2017.godine, u vremenskom periodu između 01,08 do 01,20 časova, u ul.”S.S.” bb u B., sposoban da shvati značaj svog djela i upravlja svojim postupcima i svjestan zabranjenosti svog djela, čije je izvršenje htio, obio kiosk DOO “L.”, vlasništvo oštećene K. Lj., na način što je fizičkom snagom tijela, ramenom, razvalio ulazna vrata, a zatim kroz tako otvorena ušao i oduzeo: 18 komada čokolada “M.”, u vrijednosti od 54,00 eura, 6 komada likera “OR”, u vrijednosti od 41,40 eura, 50 komada upaljača, u vrijednosti od 35,00 eura, 12 komada filtera za duvan, u vrijednosti od 12,00 eura, 18 komada plinskih uložaka, u vrijednosti od 12,60 eura, 1 plinsku bocu, u vrijednosti od 20,00 eura i 19 paketića hepo kocki, u vrijednosti od 19,00 eura, a sve u namjeri da njihovim prisvajanjem sebi pribavi protivpravnu imovinsku korist u ukupnoj vrijednosti od 194,00 eura,
2. Dana 14.06.2017.godine, u vremenskom periodu između 01,35 do 01,40 časova, u ul.”Sveti Sava” bb, u blizini gimnazije “Panto Mališić”, u B., sposoban da shvati značaj svog djela i upravlja svojim postupcima i svjestan zabranjenosti svog djela, čije je izvršenje htio, obio trafiku vlasništvo oštećenog DOO “Rokšped”, koje posluje u sastavu “T. S P.”, na način što je podesnim sredstvom odvalio metalni panel u dnu kioska, isti izvukao i napravio otvor, a zatim se kroz tako napravljen otvor provukao, ušao u unutrašnjost objekta i oduzeo: 30 paklica cigareta marke “E. S. Y.”, u vrijednosti od 54,00 eura; 10 paklica cigareta marke “R. Adrijatik Blue”, u vrijednosti od 18,00 eura; 10 paklica cigareta marke “Ronhil Shell White 100 S”, u vrijednosti od 19,00 eura; 10 paklica marke “York Red”, u vrijednosti od 17,00 eura; 10 paklica cigareta marke “York Blue”, u vrijednosti od 17,00 eura; 10 paklica cigareta marke “York Red 100S”, u vrijednosti od 18,00 eura; 20 paklica cigareta marke “York Red 100 S”, u vrijednosti od 36,00 eura; 10 cigareta marke York Blue 100 S, u vrijednosti od 18,00 eura; 20 paklica cigareta marek “Ronhil Vave Gold”, u vrijednosti od 36,00 eura; 10 paklice cigareta marke “Ronhil WAVE Back”, u vrijednosti od 18,00 eura; 10 paklica cigareta marke “Drina Denifine”, u vrijednosti od 16,00 eura; 10 paklica cigareta marke “Aura Gold”, u vrijednosti od 18,00 eura; 10 paklica cigareta marek “Code Sky”, u vrijednosti od 16,00 eura; 20 paklica cigareta marke “Code Red”, u vrijednosti od 32,00 eura; 10 paklica cigareta marke “Winston 100 S”, u vrijednosti od 22,00 eura; 10 paklica cigareta marke “Dunhill Swiss Blend”, u vrijednosti od 29,00 eura; 10 cigareta marke “Marlboro Red”, u vrijednosti od 28,00 eura; 20 paklica cigareta marke “Lucky Strike Red”, u vrijednosti od 42,00 eura; 20 paklica cigareta “Ronhill Shell White 100 S”, u vrijednosti od 38,00 eura; 20 paklica cigareta marke “LD Blue”, u vrijednosti od 32,00 eura i 20 paklica cigareta marke “LD Red”, u vrijednosti od 32,00 eura, a sve u namjeri da njihovim prisvajanjem sebi pribavi protivpravnu imovinsku korist u ukupnoj vrijednosti od 556,00 eura,
-čime bi izvršio krivično djelo teška krađa u produženom trajanju iz čl.240.st.1.tač.1. u vezi čl.49. Krivičnog zakonika Crne Gore.

- jer nije dokazano da je izvršio krivično djelo za koje je otužen.

Troškovi krivičnog postupka padaju na teret budžetskih sredstava suda.

Oštećena K. Lj. i ovlašćeni “T. S P.”, se radi ostvarivanja imovinsko pravnog zahtjeva upućuju na parnični postupak.

O b r a z l o ž e nj e
Optužnicom Osnovnog državnog tužilaštva u Beranama Kt.br.164/17, od 18.oktobra 2017. godine, optužen je I. Ž., iz B., zbog krivičnog djela teška krađa u produženom trajanju iz čl.240.st.1.tač.1. u vezi č l.49.Krivičnog zakonika Crne Gore.

Glavni pretres je održan i zaključen u prisustvu Državne tužiteljke ODT-a u Beranama Amre Sujković, optuženog I. Ž., a u odsustvu oštećenih K. Lj. i “T. S P.”, koji su se tokom postupka pridružili krivičnom gonjenju protiv okrivljenog i zadržali pravo da imovinskopravni zahtjev ostvare u parnici.

Državni tužilac ODT-a u B., u završnoj riječi je ostala pri podnijetoj optužnici, jer je dokazima izvedenim na glavnom pretresu nesporno utvrđeno da je optuženi I. Ž. izvršio krivično djelo koje mu se stavlja na teret, u vrijeme, mjesto i na način kako je to opisano dispozitivom optužnice. Prednje se utvrđuje kako iz fotodokumentacije UP CB Berane, video zapisa za objekta DOO „Lj. K“ i „Tabacco S Press“, kao i fotodokumentacije Forenzičkog centra, popisnih lista DOO „Lj.“ i „Tabacoo S Press“ od 14.06.2017. godine kako i na osnovu nalaza i mišljenja vještaka ekonomske struke i nalaza i mišljenja vještaka sudske medicine o antropološkom vještačenju nad osobom Ivanović Željkom iz kojeg proizilazi da pol i sve antropološke karakteristike lica koje je bilo moguće opisati kod osobe koja se pojavljuje na snimcima izdvojenim fotografijama iz DOO „L.“ posjeduje I.Ž. kao i da osoba iz DOO „Ljiljana“ ne posjeduje ni jednu antropološku karatkeristirku na osnovu koje bi se isti mogao isključiti kao osoba za poređenje, te da je I.Ž. vjerovatno osoba sa snimka iz DOO „Lj.“ kao i iz DOO „T. S P.“ koji je iste večeri obijen u kratkom vremenskom intervalu, donoseći takav zaključak na osnovu onoga što se vidi na video snimku. Predlažila je da sud okrivljenog oglasi krivim i osudi na kaznu po zakonu.

Optuženi I. Ž. u svojoj odbrani datoj tokom postupka u bitnom je istakao da nije dana 14.06.2017.godine obio trafiku DOO “L.” u ul.”S.S.” u B., na način kako je to navedeno u optužbi i nije istoga dana obio trafiku AD “T. P.” koja se nalazi u ul.”S. S.” u B. i iz iste oduzeo cigarete.

U završnoj riječi je izjavio da nije izvršio krivična djela stavljena mu na teret i nema crvenu duksericu kao lice sa fotografija, niti je takva dukserica oduzeta od njega, niti ga je ko primijetio da nosi takvu duksericu. Smatra da nema dokaza da je izvršio krivična djela koja su mu stavljena na teret, pa je tražio da ga sud oslobodi od optužbe.

Provjeravajući navode optužnog akta i odbranu optuženog, sud je u dokaznom postupku na glavnom pretresu izveo dokaze: pročitao iskaze svjedoka oštećenog K. L. i D. V., dat na zapisniku Kt.br. 164/17 od 11.07.2017. godine, antropološki nalaz i mišljenje dr. Nemanje Radojevića od 08.12.2017.godine zapisnik o uviđaju Uprave policije CB B. broj 03/1-3393 od 14.06.2017. godine, zapisnik o uviđaju Uprave policije CB B. broj 03/1-240-3352 od 14.06.2017. godine, popis robe DOO "Lj. K" od 14.06.2017. godine, popisna lista "T. S P." DOO P. od 14.06.2017. godine, nalaz i mišljenje sudskog vještaka ekonomsko-finansijske struke dipl. ecc. Raičević Ranka od 16.10.2017. godine izvršio uvid u foto-dokumentaciju Uprave policije CB Berane broj 03/1-280 od 14.06.2017. godine, u fotografije izrađene u Forenzičkom centgru Danilovgrad, uvid u video zapise sa objekta DOO "L." i objekta DOO "T. S P.".

Nakon analize izvedenih dokaza, njihove svestrane i brižljive ocjene, cijeneći ih svaki pojedinačno i u sveukupnosti, dovodeći ih u vezu jedne sa drugim i u kontekstu sa navodima odbrane optuženog, sud je utvrdio činjenično stanje i na osnovu tako utvrđenog činjeničnog stanja zaključio da nema dokaza da je optuženi I. Ž. izvršio krivično djelo stavljeno mu na teret javnom optužbom i da je za isto kriv.

Naime, sud je u svemu prihvatio odbranu optuženog da nije izvršio krivično djelo stavljeno mu na teret. Ni jednim izvedenim dokazom nije utvrđeno da je optuženi izvršio krivčno djelo za koje je optužen.

Iz iskaza oštećene K. Lji. saslušane u svojstvu svjedoka, sud nije mogao utvrditi pravno-relevantne činjenice vezane za kritični događaj, a ista je u svom iskazu istakla da u ul.”Sveti Sava” u B. drži prodavnicu “Lj.” koja se bavi prodajom prehrambenih proizvoda i cigareta. Dana 13.06.2017.godine, radila je do 24,00 časova i zatvorila je prodavnicu. Ulazna vrata su eloksirana i nalaze se prema ulici. Sjutradan 14.06.2017.godine, kada je došla da otvori prodavnicu oko 06,30 časova i stavila ključ u bravu primijetila je da su vrata bila otvorena, jezičak je bio vani a kada je ušla u unutrašnjost objekta vidjela je da je svaki paket u kojem su se nalazili prehrambeni proizvodi bio otvoren. Odmah je pozvala policiju i prijavila a kaksnije je popisom utvrdila da u radnji nedostaje: 18 komaa čokolada “M.”; 6 flaša likera OR; 50 komada upaljača; 12 komada filtera za duvan; 18 komada plinskih uložaja; 1 plinska boca i 19 paketića hepo kocka, u ukupnoj vrijednosti od 194,00 eura. U prodavnici se nalazi kamera i zapis sa te kamere oduzet je po naredbi sudije za istragu od strane policijskih službenika CB B..

Iz iskaza ovlašćenog predstavnika oštećenog "T. S P." DOO P. D. V. saslušane u svojstvu svjedoka, sud nije mogao utvrditi pravno-relevantne činjenice vezane za kritični događaj, a ista je potvrdila da radi u “T. S P.” na poslovima supervizora za B., A., M., P., G. i R. od 01.09.2015.godine. Dana 14.06.2017.godine oko 02,00 časova na poslovnom objektu-trafici “Tobacco S Press” u ul.”Sveti Sava” u B. uključio se alarm, nakon čega je radnik S. A. R. pozvao dežurnu službu CB B. i prijavio obijanje objekta. Inače, u objektu se nalazi video nadzor i video snimak je izuzet po naredbi sudije za istragu od strane policijskih službenika CB B.. Istog dana, odmah nakon što je izvršen uviđaj uradili su popis i popisnu listu dostavili Uravi policije CB B.. Popisom je utvrđeno da je kritične prilike iz objekta oduzeto: 30 paklica cigareta marke “Eva Slims Yellow”; 10 paklica cigareta marke “Ronhil Adrijatik Blue”; 10 paklica cigareta marke “Ronhil Shell White 100 S”; 10 paklica marke “York Red”; 10 paklica cigareta marke “York Blue”; 10 paklica cigareta marke “York Red 100S”; 20 paklica cigareta marke “York Red 100S”; 10 cigareta marke York Blue 100S; 20 paklica cigareta marek “Ronhil Vave Gold”; 10 paklice cigareta marke “Ronhil WAVE bBack” 10 paklica cigareta marke “Drina Denifine”; 10 paklica cigareta marke “Auta Gold”; 10 paklica cigareta marek “Code Sky”; 20 paklica cigareta marke “Code Red”; 10 paklica cigareta marke “Winston 100S”; 10 paklica cigareta marke “Dunhill Swiss Blend”; 10 cigareta marke “Mrlboro Red”; 20 paklica cigareta marke “Lucky Strike Red”; 20 paklica cigareta “Ronhill Shell White 100S”; 20 paklica cigareta marke “LD Blue” i 24 paklica cigareta marke “LD Red”. Izvršilac je u objekat ušao na način što je došao sa zadnje strane gledajući od gimnazije JU “Panto Mališić”, odvalio eloksiranu ploču koja se nalazi na dnu objekta, dimenzija 120x40 cm, kroz tako napravljen otvor ušao u unutrašnjost i oduzeo stvari.

Iz zapisnik o uviđaju Uprave policije CB B. broj ...... godine sud je utvrdio da je isti sačinjen da .....2017.godine u 02,30 časova povodom provaljivanja trafike “Tobacco S Press”kada je konstatovano da su ulazna vrata zatečena neoštećena i zaključana. Sa zapadne strane kioska prema Gimnaziji napravljen je otvor u kiosku površine 1,20 x40 cm i to u donjoj zoni kioska do asfalta, gdje nedostaje matalni panel. Takođe su zatečeni djelovi drvene table kojim je ovaj panel bio obezbijeđen. U unutrašnosti kioska nema tragova premetačine, nijesu pronađeni tragovi podesni za identifikaciju počinioca.

Iz zapisnik o uviđaju Uprave policije CB Berane broj .... od 14.06.2017. godine, sud je utvrdio da je isti sačinjen da .....2017.godine u 09,00 časova povodom provaljivanja trafike “Lj.” kada je konstatovano da je od stane NN lica ili više nih upotrebom fizičke snage i podesnog sredstva djelovano na PVC vrata dimenzija 100x 200 m u predjelu brave, kao i PVC štoka sa desne strane vidljivi su tragovi oštećenja. Ista su nasilno otvorena i ista su zatečena u pritvorenom položaju. U unutrašnjost objekta nema tragova premetačine.

Iz popisa robe DOO "Lj. K" od 14.06.2017. godine, sud je utvrdio da je u prodavnici nakon predmetnog događaja izvršen popis i utvrđeno da nedostaje: 18 komaa čokolada “M.”; 6 flaša likera OR; 50 komada upaljača; 12 komada filtera za duvan; 18 komada plinskih uložaja; 1 plinska boca i 19 paketića hepo kocka, u ukupnoj vrijednosti od 194,00 eura.

Iz popisne lista "T. S P." DOO P. od 14.06.2017. godine sud je utvrdio da je u objektu nakon predmetnog događaja izvršen popis i utvrđeno da je iz objekta oduzeto: 30 paklica cigareta marke “Eva Slims Yellow”; 10 paklica cigareta marke “Ronhil Adrijatik Blue”; 10 paklica cigareta marke “Ronhil Shell White 100 S”; 10 paklica marke “York Red”; 10 paklica cigareta marke “York Blue”; 10 paklica cigareta marke “York Red 100S”; 20 paklica cigareta marke “York Red 100S”; 10 cigareta marke York Blue 100S; 20 paklica cigareta marek “Ronhil Vave Gold”; 10 paklice cigareta marke “Ronhil WAVE bBack” 10 paklica cigareta marke “Drina Denifine”; 10 paklica cigareta marke “Auta Gold”; 10 paklica cigareta marek “Code Sky”; 20 paklica cigareta marke “Code Red”; 10 paklica cigareta marke “Winston 100S”; 10 paklica cigareta marke “Dunhill Swiss Blend”; 10 cigareta marke “Mrlboro Red”; 20 paklica cigareta marke “Lucky Strike Red”; 20 paklica cigareta “Ronhill Shell White 100S”; 20 paklica cigareta marke “LD Blue” i 24 paklica cigareta marke “LD Red”.

Iz foto-dokumentaciju Uprave policije CB B. broj 03/1-280 od 14.06.2017. godine, sud je utvrdio spoljni izgled objekta DOO "L..

Iz fotografija izrađenih u Forenzičkom centgru Danilovgrad se vidi lice sa crvenom kapuljačom na glavi ali se sa istih ne može utvrditi njegov identitet.

Iz nalaza i mišljenje sudskog vještaka ekonomsko-finansijske struke dipl. ecc. Raičević Ranka od 16.10.2017. godine, sud je utvrdio da vrijednost oduzetih stvari iz objekta AD "T. S P." DOO P. i DOO "Lj." iznosi 750,00 eura.

Sud je u dokaznom postupku prikazao snimak bezbednosnih kamera sa objekta DOO "Lj." i objekta DOO "T. S P.". Sa snimka bezbednosnih kamera sa objekta DOO "Lj."se vidi u 01:19:07 lice sa kapuljačom na glavi koje se nalazi u unutrašnjosti kioska DOO „Lji.“, te da se iz istog tog snimka ne može utvrditi o kom licu se radi. Sa snimka bezbednosnih kamera sa objekta DOO "T.o S P." u unutrašnjosti objekta vidi lice sa kapuljačom na glavi u 01:37 časova, te da nije moguće utvrditi o kom licu se radi. Vidi se lice kako uzima cigatere i stavlja u paket.

Iz antropološkog nalaza i mišljenja dr. Nemanje Radojevića od 08.12.2017. godine utvrđeno je da se kod osobe koja se pojavljuje na snimku, odnosno koja je prikazana na izdvojenim fotografijama iz DOO L. sa crvenom kapuljačom i tamnim gornjim odjevenim predmetom sa svijetlom uzdužnom prugom od kragne preko spoljašnje strane rukava moguće je opisati sledeće antropološke karakteristike: muškarac, srednje životne dobi, četvrtastog ravnog, plitkog čela, profilnog strmog, srednje širokog, profilno istaknutog nosa sa ravnim leđima, četvrtastog, profilno istaknut bratka, srednje izraženih jagodica, tankih, horizontalnih usana, srednje debelih obrva poput krova kuće sa vrhom u središnjem dijelu. Nije moguće opisati karakteristike hoda, niti druge opšte antropološke karaktaristike. Kod osobe koja se pojavljuje na snimcima iz "Tabacoo Pressa" u crvenoj dukserici sa kapuljačom, "fantomkom" preko lica i sa tamnijim donjim odjevenim predmetom i na drugom snimku sa tamnijim gornjim odjevenim predmetom sa svijetlom prugom od kragna preko spoljnih strana rukava obučenim preko crvene dukserice, moguće je opisati sledeće opšte antropološke karakteristike : muškarac, srednje životne dobi, dobre koštane-mišićne građe, osrednje uhranjen,uskih ramena,valjkastog grudnog koša, trbuha u ravni grudnog koša, osrednje jakih ruku i nogu, pri čemu nije moguće opisati nijednu antropološku karakteristiku lica, niti osobenost hoda. I. Ž. je muškarac, srednje životne dobi, dobre koštane -mišićne građe, osrednje uhranjen, viisne oko 197 cm bez obuće i oko 200 cm obuven, težin oko 98 kg po sopstvenom kazivanju, uskih ramena, srednje jakih ruku,valjkastog grudnog koša, trbuha u ravni grudi,struka u širini grudnog koša i karlica,srednje jakih butina i potkoljenica, uobičajenog hoda sa vrhovima stopala koji idu upolje. On ima sledeće antropološke karakteristike lica: glava i lice su obli, čelo čvrsto, ravno, plitko, profilno, strmo, kosa je sijeda,dužine oko do 2 cm, sa čeonim zaliscima(navodi da je uvijek imao prilično istu frizuru), jagodice srednje izražene, nos srednje širok, profilno istaknut, ravna leđa, usno-nosne brazde isaknute, očni prorezi mali, oči plave, brada i brkovi sijedi, dužine do m, bradak četvrtast, profilno istaknut, donjovilični predio četvrtast, snažan, usne vodoravne, donja deblja od gornje, obrve srednje, debele poput krova od kuće sa vrhom u središnjem dijelu, ušne školjke obične odstoje od glave, srednje velike, resice male, profilno postoji srednje istaknut bodbradak, potiljačni predio zaravnjen profilno. Nema tetovaža ni većih ožiljaka. Analizirajući zasebno dostavljene snimke može se reći da pol i sve antropološke karakteristike lica koje je bilo moguće opisati kod osobe koja se pojavljuje na snimcima i izdvojenim fotografijama iz DOO L. posjeduje I. Ž.. Osoba iz DOO Ljiljana ne posjeduje nijednu antropološku karakteristiku na osnovu koje bi se I. Ž. mogao isključiti kao moguća osoba za poređenje. Imajući u vidu da je osim podudaranja pola, dobijeno i podudaranje svih antropoloških karakteristika lica koje je bilo moguće opisati u konkretnom slučaju ( a pri tom se radi o većem broju osobina) može se reći da je I. Ž. vjerovatno osoba iz DOO Ljiljana. Analizirajući zasebno video snimke može se reći da sve opšte antropološke karakteristike koje je bilo moguće opisati kod osobe sa video snimka iz T. P. posjeduje i I. Ž..Osoba iz T. P. ne posjeduje nijednu antropološku karakteristiku na osnovu koje bi se I. Ž. mogao iskljkučiti kao moguća osoba za poređenje. Imajući u vidu da je bilo moguće opisati samo neke opšte antropološke karakteristike te da nije bilo moguće opisati osobenosti hoda kao i nijednu antropološku karakteristiku lica, može se reći da je I. Ž. moguća osoba iz T. P.. S obzirom da se oba predmetna događaja dešavaju u istom gradu, u bliskom vremenskom intervalu i da se radi o istoj aktivnosti to se elementi gardarobe mogu posmatrati kao karakteristike osobe sa video snimka i fotografije jer vrlo je malo vjerovatno da dvije razlićite osobe u istom gradu i u bliskom vremenskom intervalu rade identične aktivnosti i da pri tom budu obučene u istu gardarobu tako da se osobe sa video snimka iz Tabacco P. i DOO Lj. mogu posmatrati kao jedna ista osoba jer se ni antropološkim vještačenjem ta mogućnost ne isključuje, što znači da se isti nivo vjerovatnoće može dati i za stepen podudarnosti I. Ž. sa osobama iz T.o P. kao što je dat za osobu iz D. Lj.- dakle da je I. Ž. vjerovatno osoba iz T. P.. Antropološki proračun tjelesne visine nije bilo moguće izvršiti.

Utvrđivanje identiteta osobe koje je zasnovano na procjeni DNK podudarnosti ima veoma visok stepen podudarnosti, dok antropološko vještačenje može pružiti određeni stepen vjerovatnoće koji se kreće od mogućeg, vjerovatnog,ili vrlo vjerovatnog,ili pak može isključiti mogućnost da se radi o istoj osobi. U okviru antropološkog vještačenja, najbolji rezultati, tj.visok stepen pouzdanosti se dobija poređenjem antropoloških karakteristika lica, a manje pouzdani poređenjem drugih(opštih) antropoloških karakteristika: tjelesne građe, uhranjenosti,visine, oblika pojedinih djelova tijela, osobenost pokreta i slično. Stepen pouzdanosti se dominantno bazira na broju karakteristika koje je moguće opisati kod osobe sa snimka i koji je često determinisan kvalitetom snimka,uglom snimanja,nošenjem kape,maski i drugih sličnih okonosti, a manje se bazira na subjektivnom dojmu vještaka o sličnosti osoba koje se porede. Prilikom izrade antropološkog vještačenja vještak je dužan eliminisati sve promenljive parametre i ne uzimsti ih u obzir prilikom izjašnjenja, npr.nije poželjno porediti gardarobu, akcesoar (naočare, kape, rukavice, satovi i sl.) dužinu kose,brade i brkova(naročito ako je protekao duži vremenski period od događaja do pregleda osumnjičenog), nije dozvoljeno postavljati osumnjičenog u specifičnom položaju, kako bi se satvio prividni osjećaj podudarnsoti, niti tražiti os osumnjičenog da hoda. trči i sl., jer se time mogu doboto lažni parametri(osumnjičeni može svjesno izvodoti njemu nesvojstvene pokrete,zabacivati stopala,gegati sehramati sl.), već se pokreti posmatraju isključivo spontano, a napoželjnije je pri prvom kontaktu vještaka i osumnjičenog,prije nego što usumnjičeni uopšte i bude upoznat sa predmetom vještačenja.

Sadržinu naznačenih pisanih dokaza sud je u potpunosti prihvatio jer ista tokom postupka nije učinjena spornom, a izvedeni pisani dokazi u međusobnoj su saglasnosti sa iskazima saslušanih lica tokom postupka.

Sud je cijenio i prihvatio odbranu optuženog kojom negira izvršenje krivičnih djela navodeći da nije dana 14.06.2017. godine obio trafiku DOO “Lj.” u ul. ”Svetog Save” u Beranama i da nije istoga dana obio trafiku AD “Tabako S Presa” koja se nalazi u ul.”Svetog Save” u B. i iz istih oduzeo stvari. Dakle, činjenica da je vještak antropološke struke u svom nalazu naveo da je I. Ž.moguća osoba iz "T. S p." kao i da je I. Ž. vjerovatno osoba iz DOO "L.", sud nije mogao prihvatiti kao podoban dokaz izvršenja krivičnog djela od strane optuženog, jer je jedini dokaz koji upućuje na optuženog kao mogućeg izvršioca ovih krivičnih djela, a ne isključuje mogućnosti da se ne radi o drugom licu sličnih karakteristika a ne o optuženom, pa kod činjenice da oduzete stvari nijesu pronađene, niti nađeni drugi dokazi koji bi ukazivali na optuženog kao mogućeg izvršioca ovih krivičnih djela, ukazuje na to da se sa punom sigurnošću ne može izvesti zaključak o eventualnoj vezi optuženog sa predmetnim krivičnim djelima, te da se radi o drugom licu sličnih karakteristika, a ne o okrivljenom. U konkretnom slučaju, sve je ostalo na nivou sumnje, odnosno pretpostavke, a na sumnjama i pretpostavkama se ne može zasnivati sudska odluka. Naime, kako nema neposrednih dokaza da je optuženi izvršio krivično djelo stavljeno mu na teret, već se činjenično stanje utvrđuje na osnovu posrednih dokaza, osnov za osuđujuću presudu može predstavljati samo takav niz činjenica utvrđenih na osnovu posrednih dokaza, koje su nesumnjivo utvrđene i međusobno čvrsto i logički povezane, tako da predstavljaju zatvoren krug i sa punom sigurnošću upućuju na jedini mogući zaključak da je optuženi izvršio krivična djela koja su predmet optužbe i da se izvedenim dokazima isključuje svaka druga mogućnost. Pri tome, sud je imao u vidu odredbu čl. 3 st. 3 ZKP-a i prihvaćenog načela "in dubio pro reo" - u sumnji u korist optuženog, što znači da ako činjenice koje idu na štetu optuženog ostanu sumnjive ili uopšte neutvrđene potpuno, sud mora uzeti da činjenice ne stoje, dok u slučaju kada činjenice koje idu u korist optuženog ostanu sumnjive ili nijesu potpuno dokazane, sud mora uzeti da one stoje. Drugačije rečeno, činjenice koje idu na štetu optuženog moraju biti potpuno dokazane, a činjenice koje idu u korist optuženog uzimaju se za dokazane i onda kada u pogledu njihove dokazanosti postoji sumnja. Prema tome, kako je sud cijenio izvedene dokaze po slobodnom sudijskom uvjerenju, to je našao da nije dokazano da je optuženi izvršio krivična djela koje mu se javnom optužbom stavlja na teret.

Shodno čl. 230 ZKP-a, troškovi krivičnog postupka padaju na teret budžetskih sredstava suda.

Oštećeni K. L. i “T. S P.”, radi ostvarivanja imovinsko-pravnog zahtjeva u smislu čl. 239 ZKP-a upućuju se na parnični postupak.

Iz iznijetih razloga odlučeno je kao u izreci presude.

OSNOVNI SUD U BERANAMA

Dana 14.02.2018. godine
ZAPISNIČAR, S U D I J A,
Milica Milanović Aleksandar Ćulafić
PRAVNA POUKA: Nezadovoljna stranka
ima pravo žalbe, u roku od 15 (petnaest) dana,
od dana prijema presude, putem ovog suda
za Viši sud u Bijelom Polju.