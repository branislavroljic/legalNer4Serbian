K.br.81/18
U IME CRNE GORE
Osnovni sud u Pljevljima, po sudiji Branku Pejoviću uz sudjelovanje zapisničara Đondović Milenke u krivičnom predmetu protiv okrivljenog N. Lj. iz sela P. opština Pljevlja, zbog krivičnih djela uništenje i oštećenje tudje stvari iz čl.253 st. 1 Krivičnog zakonika CG i krivičnog djela protivpravno zauzimanje zemljišta iz čl.254 st. 1 Krivičnog zakonika CG po optužnom predlogu od dana 10.10.2018. godine oštećenih kao tužilaca G. V. i G. Lj. iz Pljevalja koje zastupa advokat N. Z. iz Pljevalja, dana 05.07.2019. godine, u prisustvu oštećenog kao tužioca G. V. i njegovog punomoćnika advokata N. Z., zatim u prisustvu okrivljenog, a u odsustnosti uredno pozvane oštećene kao tužioca G. Lj., donio je i javno objavio
P R E S U D U
Okrivljeni N. LJ. JMBG.... od oca V. i majke N. rodjena Dž., rodjen .... godine u selu P. opština Pljevlja, pismen, završio srednju stručnu školu, ne oženjen, bez djece, poljoprivrednik, državljanin CG, ranije ne osudjivan.

Na osnovu člana 373 st. 1 tačka 2 ZKP CG
OSLOBAĐA SE OD OPTUŽBE
Da je:

dana 12.07.2018. godine u selu Krupice opština Pljevlja na parceli br. 1026 zv. "Bakov do" upisana u posjedovni list br. 62 KO Bujaci, kao šuma III klase na G. V. i G. Lj., izvršio presijecanje jednog stabla smrče motornom testerom, koje je oborio oštećeni kao tužilac G. V.,
čime bi izvršio krivično djelo uništenje i oštećenje tudje stvari iz čl.253 st. 1 Krivičnog zakonika CG,
jer nije dokazano da je optuženi učinio djelo za koje je optužen.

Shodno članu 230 st. 3 ZKP CG obavezuju se oštećeni kao tužioci G. V. i G. Lj. da okrivljenom N. Lj. na ime troškova krivičnog postupka plate iznos od 19,99 eura.

Protiv
Okrivljenog N. LJ. JMBG . od oca V. i majke N. rodjena Dž., rodjen ... godine u selu P. opština Pljevlja, pismen, završio srednju stručnu školu, ne oženjen, bez djece, poljoprivrednik, državljanin CG, ranije ne osudjivan.

Na osnovu člana 372 st. 1 tačka 1 ZKP CG
OPTUŽBA SE ODBIJA
Da je:

dana 12.07.2018. godine u selu Krupice opština Pljevlja na parceli br. 1026 zv. "Bakov do" upisana u posjedovni list br. 62 KO Bujaci, kao šuma III klase na G. V. i G. Lj., izvršio presijecanje jednog stabla smrče motornom testerom, koje je oborio oštećeni kao tužilac G. V.,
čime bi izvršio krivično djelo protivpravno zauzimanje zemljišta iz čl.254 st. 1 Krivičnog zakonika CG,
jer su oštećeni kao tužioci na pretresu od dana 03.12.2018. godine, preko svog punomoćnika odustali od optužbe za ovo krivično djelo protiv okrivljenog.

O b r a z l o ž e n j e
Oštećeni kao tužioci preko svog punomoćnika advokatice N. Z. iz Pljevalja su dana 10.10.2018. godine podnijeli optužni predlog protiv okrivljenog N. Lj. iz sela P. opština Pljevlja zbog krivičnih djela protivpravno zauzimanje zemljišta iz čl.254 st. 1 Krivičnog zakonika CG i krivičnog djela uništenje i oštećenje tudje stvari iz čl.253 st. 1 Krivičnog zakonika CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.

U završnoj riječi punomoćnik oštećenih kao tužilaca je u cjelosti ostao pri krivičnom djelu uništenje i oštećenje tudje stvari iz čl.253 st. 1 Krivičnog zakonika CG, dok je tokom glavnog pretresa odustao od krivičnog djela protivpravno zauzimanje zemljišta iz čl.254 st. 1 Krivičnog zakonika CG i na kraju predložio da sud okrivljenog
oglasi krivim za krivično djelo uništenje i oštećenje tudje stvari iz čl.253 st.1 Krivičnog zakonika CG. Troškove krivičnog psotupka je tražio po priloženom troškovniku.

Okrivljeni N. Lj. u svoju odbranu na glavnom pretresu od dana 03.12.2018. godine je istakao da je parcela na kojoj se nalazi sporni put bila ranije vlasništvo poč. G. Lj. - brata oštećenih kao tužilaca. Medjutim, tokom 2015. godine kada je bilo avionsko snimanje ova parcela zv. "Bakov do" je prešla u vlasništvo oštećenih kao tužilaca, a i sada je njihovo vlasništvo. Dana 12.07.2018. godine on je naišao sa svojim PMV marke "Golf 2" da prodje tim putem koji vodi kroz tu šumu jer tim putem prolaze svi u selu jer isti put povezuje selo Premćane sa selom Krupice. Dalje dodaje da je u jutrnjim časovima prolazeći ovim putem našao oboreno stablo smrče na sred puta prepriječeno tako da nije mogao da prodje i da nastavi put prema selu Krupice. Svojim autom se vratio do svog katuna uzeo motornu šegu marke "Štil" i samo na jednom mjestu presjekao to stablo, a prethodno je izmjerio 4 m od početka gdje je stablo osječeno da nebi oštećene kao tužitelje oštetio, jer ako je trupac kraći od 4 m onda je pričinjena šteta. Kada je izvršio to presijecanje deblji kraj je okrenuo prema škarpi tako da bi samo mogao da prodje sa svojim autom, a to je bio dužan da uradi i po Zakono o obezbedjenju saobraćaja. Tvrdi da ni u čemu nije oštetio oštećene kao tužioce jer je na propisan način izvršio presijecanje stabla jer je to morao da uradi da bi nesmetano prošao tim putem. Dakle, apsolutno tvrdi da ni u čemu nije oštetio to stablo niti je oštetio privatne tužitelje i ne prihvata da plati bilo kakvu štetu privatnim tužitejima. Posebno ističe da nije tačno znao da je to stablo vlasništvo oštećenih kao tužilaca već je mislio da je to stablo porodice poč. G. Lj. jer je vidio da Lj. sin G. dolazi u tu parcelu, a tvrdi da tim putem kojim je sada naišao prolazi više od 20 godina. Posebno ističe da je morao da prodje tim putem, a takodje ističe da bi to uradio i da je znao da je to drvo oštećenih kao tužilaca jer je morao da tuda prodje, a drvo je presjekao na propisan način. Put je u privatnom posjedu privatnih tužitelja i nije upisan kao državni put.

U završnoj riječi je istakao da se ne osjeća krivim da ne priznaje krivicu i traži od suda da ga oslobodi od krivične odgovornosti.

U dokaznom postupku sud je saslušao oštećenog kao tužioca G. V., izvršio uvidjaj lica mjesta, izvršio vještačenje po vještacima šumarske struke i geodetske struke, izvršio uvid u spise ODT Pljevlja Kt.br.130/18, saslušao vještake i to vještaka šumarske struke M. M. i vještaka geometra K. M., izvršio uvid u skicu lica mjesta sačinjenu od strane vještaka geometra i pročitao izvještaj iz KE za okrivljenog.

Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u njihovoj medjusobnoj povezanosti jednog sa drugima sud je utvrdio da nema dokaza da je okrivljeni N. Lj. izvršio krivično djelo uništenje i oštećenje tudje stvari iz čl.253 st. 1 Krivičnog zakonika CG, dok je za krivično djelo protivpravno zauzimanje zemljišta iz čl.254 st. 1 Krivičnog zakonika CG punomoćnik oštećenih kao tužilaca na glavnom pretresu odustao od daljeg krivičnog gonjenja za to krivično djelo, pa je sud i odlučio kao u izreci presude.

Oštećeni kao tužilac G. V. je na glavnom pretresu od dana 03.12.2018. godine je istakao da živi u selu Krupice i posjeduje poljoprivredno imanje u tom selu, a izmedju ostalih parcela vlasnik je zajedno sa sestrom - oštećenom G. Lj. i parcele obrasle šumom zv. "Bakov do". Dalje ističe da je on dana 11.07.2018. godine na toj svojoj parceli osjekao jedno stablo smrče prečnika na panju oko 35 cm i ono je palo na donju stranu. Dalje ističe da tu nema nikakvog puta niti je drvo palo na kakav put već je palo usred šume i okrivljeni nije imao nikakvo pravo niti potrebu da vrši presijecanje tog stabla. Dalje ističe da nezna na koju dužinu je okrivljeni presjekao to stablo da li na 4 m ili duže ili kraće ugalvnom njemu je potrebno da drvni sortimenti budu 6 i 7 m, a ne nikako 4 m. Posebno ističe da je on na taj način oštetio njegovo stablo čisto iz samovolje jer nije imao nikakve potrebe da ga presijeca niti tuda put postoji, niti je mogao tuda proći autom. Postoji njegov put koji je on označio da bi mogao vršiti sječu stabala, ali ne tim pravcem već je put udaljen 5-6 m od tog mjesta i siguran je da drvo nije palo niti na put niti je kome smetalo već je palo u šumu na livadu,pošto je to na kraju šume. Okrivljeni nije mogao tim pravcem ni proći jer nema puta to je samo livada, a stablo je palo na njegovu livadu, ali opet ponavlja da tu nema puta i da okrivljeni nije imao nikavu potrebu tuda da prolazi.

Okrivljeni je prigovorio ističući da puta ima i da se radi o širem putu kuda može proći kamion sa prikolicom te da je put nesporan i da ga koriste svi gradjani sela Krupice i Premćani, a kako je već rekao tačno je da je parcela sa šumom vlasništvo oštećenih kao tužilaca.

Sud je u cjelosti prihvatio odbranu okrivljenog N. Lj. dok je apsolutno u čitavom dijelu odbacio iskaz oštećenog kao tužioca G. V. jer se njegov iskaz dijametralno razlikuje od onoga što je sud vidio na licu mjesta i što je istakao u svom nalazu i mišljenju i na glavnom pretresu vještak šumarske struke M. M.

Naime, sud je u prisustvu stranaka i vještaka šumarske struke M. M. izašao na lice mjesta isto obišao pa je konstatovao sledeće: na licu mjesta je sud zatekao osječeno stablo koje je nesporno osjekao oštećeni kao tužilac G. V. kritičnog dana na parceli njegovog vlasništva i oštećene G. Lj. zv. "Bakov do". Sud konstatuje da je lice mjesta šuma koja je upravo gdje se nalazi osječeno stablo predstavlja škarpu spornog puta koji se upaja u glavni makadamski put koji je djelimično nasut i koji dalje vodi do kuće oštećenog G. V. Na licu mjesta je primjetan jedan put koji se upaja u taj makadamski put, a vodi od sela Premćane niz jednu stranu i ide djelimično šumom, a djelimično livadom. Na mjestu gdje je zatečeno presječno stablo taj put koji se upaja u makadamski put je vidno izražen i na vlažnom zemljištu dosta ugažen i vidi se da su se tim putem kretala razna vozila, a primijetni su tragovi kretanja po tom putu mašinama kao što su traktori ili neke druge radne mašine jer su vidne šare od guma tih mašina koje su većeg obima. Tim istim putem se kretao i okrivljeni od sela Premćane i htio je da se uključi u postojeći makadamski put. Na licu mjesta primijetan je u škarpi sa desne strane gledajući iz pravca Rivina prema Premćanima panj od osječenog stabla koji je u samoj škarpi tog puta, a osječeno stablo je oboreno preko tog puta kojeg smo opisali i koji vodi od sela Premćane. Takodje, se vidi da je to stablo smrče presječno na jednom mjestu i prvi trupac od panja pa do mjesta presjeka je unekoliko obradjen, neprecizno, ali ipak jevidno odsijecanje grana, dok je drugi dio od presjeka pa do vrha ostao ne obradjen i stoji na licu mjesta sa svim granama. Prvi trupac je pomačen na licu mjesta i sada se nalazi paralelno sa tim putem kojim se kretao okrivljeni sa svojim vozilom.

Sud je vještaku šumarske struke naredio da izvrši mjerenje kako prvog trupca tako i drugog dijela stabla sa granam, izmjeri dužinu prvog trupca kao i dijela od
presjeka sa granama i na kraju izračuna masu tog drveta kao i tržišunu vrijednost tog stabla.

Vještak šumarske struke je pregledao i panj od osječenog stabla, zatim mjesto presjeka istog kao i mjesto prereza - odsijecanja do panja i sve to izmjerio metrom u prisustvu suda i stranaka.

Sud konstatuje da je upravo povjerovao u cjelosti odbrani okrivljenog jer je okrivljeni u svim segmentima istinu rekao ističući da se radi o putu koji ide od sela Premćane prema selu Rivine i upaja se u jedan makadamski put koji dalje vodi prema selu Rivine, da je taj put vidno izražen, da se koristi dugi niz godina i da istim idu razna vozila pod teretom kao i prazna te da je on imao samo namjeru da prodje tim putem i da ide prema selu Rivine, ali da nije mogao proći jer je put bio zapriječen oborenim stablom koje je morao prerezati. Dakle, sve te njegove riječi su potvrdjene uvidjajem na licu mjesta dok je oštećeni kao tužilac istakao u svom iskazu sve suprotno. Sud je na licu mjesta zaključio da je oštećeni kao tužilac namjerno osjekao sporno stablo da bi njime zapriječio put.

Vještak šumarske struke M. M. je u svom nalazu i mišljenju, a na osnovu parametara koje je uzeo na licu mjesta istakao da je na predmetnoj parceli posječeno jedno stablo smrče bez ikakve doznake, datog odobrenja ili izdatog rješenja od strane nadležnog organa Uprave za šume Pljevlja PJ Pljevlja. Stablo je prečnika na panju 40 cm i isto je presječeno na dužini od 4,55 m i ovaj dio stabla je okresan od grana i pomjeren sa puta dok je drugi dio stabla dužine 7,70 m neokresan i isti se nalazi na licu mjesta. Na mjestu prereza drugi dio stabla je prečnika 25 cm. Vještak posebno ističe u nalazu da presijecanjem predmetnog stabla, stablo nije oštećeno u smislu tehničke upotrebljivosti.

Na glavnom pretresu od dana 05.07.2019. godine ovaj vještak je istakao da u cjelosti ostaje pri svom pismenom nalazu i mišljenju pa je vještak na pitanje punomoćnika oštećenih kao tužilaca objasnio da se nakon sječe i krojenja drvnih sortimenata vrši obrada sortimenata na sledeći način: vrši se koranje panja, kresanje grana na sortimentu tako da su čvorovi grana poravnati sa korom i deblom sortimenta bez zastupanja po visini, vrši se šproncanje - pravljenje konusa zbog izvoza na čeonim stranama i tek se onda smatra sortiment iskrojenim. S tim što treba voditi računa o dimenzijama sortimenta. Po standardu drvni sortimenti se kroje na dužinu od 4 m, 6 m i 8 m sa nadmjerom od po najmanje 2 cm po dužnom metru, a krojenje na neparne brojeve na 3, 5, 7 i 9 m smatra se krojenje po narudžbi iz razloga što u svim upotrebama drveta kao gradjevinskog materija su parni brojevi - parne dužine primjenjive odsijecanjem. Vješak posebno objašnjava da je okrivljeni po standardu presjekao stablo i napravio sortiment na dužinu od 4 m, ostavio je dovoljno prostora da bi se moglo porubiti sa obje strane. Takodje, okrivljeni je na sortimentu ostavio dovoljno prostora da bi se moglo izvršiti odsijecanje takozvane "brade" na dijelu do panja gdje je zasjek i osnovni prerez da bi se to eleminisalo, a takodje je ostavio dovoljno dužine i da se sa druge strane sortiment porubi, a takodje je ostavio i dužinu 2 cm po dužnom metru što znači da je okrivljeni izvršio presijecanje spornog stabla po svim standardima i normativima. Da li je to uradio slučajno ili namjerno nije mu poznato, a takodje nezna za koje namjene je oštećeni kao tužilac imao da upotrebi predmetno stablo.

Sud je u cjelosti prihvatio ovaj nalaz i mišljenje smatrajući da je vještak veoma objektivno i stručno vještačio u skladu sa strukom i naukom i sud je iz njegovog
vještačenja i kazivanja na glavnom pretresu zaključio da je okrivljeni apsolutno po svim standardima i normativima izvršio presijecanje spornog stabla i ti sortimenti se u potpunosti mogu upotrebiti prema standardima tako da je sud apsolutno zaključio da okrivljeni ni u čemu nije oštetio niti uništio sporno stablo. Pri tome treba imati u vidu da je oštećeni kao tužilac sporno stablo posjekao nelegalno bez ikakvog odobrenja, a isto je morao imati iako se radi o stablu koje je potiče iz njegove svojine. Na osnovu ovakvog nalaza i mišljenja ovog vještaka sud je apsolutno siguran da nema dokaza da je okrivljeni izvršio predmetno krivično djelo za koje je optužen, a očigledno je da je izvršio odsijecanje stabla isključivo da bi zapriječio put pa je sud iz tog razloga u nedostatku dokaza okrivljenog i oslobodio od optužbe.

Vještak geometara K. M. je na glavnom pretresu istakao da je na nekoliko dana prije uvidjaja na licu mjesta izlazio na spornu parcelu u parničnom postupku koji se vodi kod ovog suda pa je utvrdio sledeće: da je sporna parcela vlasništvo oštećenih kao tužilaca zv. "Bakov do" po kulturi šuma III kl. upisana u list nepokretnosti br. 62 KO Bujaci pod parc.br.1026, a ukupna površina čitave parcele je 28.835 m2. Dalje dodaje da je sporna parcela u vidu jedne uvale kroz koju prolazi jedan prokopani put na kome su primijećeni tragovi prolaza od teških vozila najvjerovatnije traktora ili nekih drugih mašina i ovaj put se odvaja od galvnog puta koji ide prema kući oštećenih kao tužilaca. Takodje, ističe da prokopani put preko koga je stablo oboreno sječenjem vodi sa glavnog puta prema jugu, a u tom pravcu je selo Premćane. Vještak objašnjava da ovaj put preko parcele oštećenih nije upisan kao javni put. Vještak je sačinio i skucu lica mjesta koja ide uz nalaz i mišljenje, a takodje vještak je izradio nalaz i mišljenje u pismenom obliku.

Sud je u cjelosti prihvatio iskaz ovog vještaka koji je po mišljenju suda veoma objektivno i stručno vještačio u skladu sa strukom i naukom, pa je i on istakao da je sporni put utaban i da je prokopan preko parcele oštećenih te da se vidi na licu mjesta da je dugo godina korišćen i da su istim putem išla razna teška vozila traktori i dr. mašine, te da sa lica mjesta prema jugu put vodi ka selu Premćane odakle je okrivljeni. Sud zaključuje da je upravo okrivljeni iz svog sela se kretao tim putem u pravcu sela Rivine, a vjerovatno dalje i prema Pljevljima.

Uvidom u spise ODT Pljevlja Kt.br.130/18 sud je zaključio da je rješenjem ODT Pljevlja Kt.br.130/18 od 10.09.2018. godine odbačena krivična prijava oštećenih kao tužioca protiv okrivljenog za oba krivična djela i to za krivično djelo uništenje i oštećenje tudje stvari iz čl.253 st. 1 Krivičnog zakonika CG jer isto krivično djelo nije krivično djelo koje se goni po službenoj dužnosti, a takodje je odbacio krivičnu prijavu i za krivično djelo protivpravno zauzimanje zemljišta iz čl.254 st. 1 Krivičnog zakonika CG jer ne postoji osnovana sumnja da je okrivljeni izvršio navedeno krivično djelo niti bilo koje drugo djelo za koje se gonjenje preduzima po službenoj dužnosti.

Iz tog razloga nakon što su oštećeni kao tužioci na glavnom pretresu od dana 03.12.2018. godine preko svog punomoćnika odustali od daljeg krivičnog gonjenja za krivično djelo protivpravno zauzimanje zemljišta iz čl.254 st. 1 Krivičnog zakonika CG, a oštećeni kao tužioci su i dalje ostali pri krivičnom djelu uništenje i oštećenje tudje stvari iz čl.253 st. 1 Krivičnog zakonika CG, sud je naložio oštećenim da polože predujam radi izlaska suda na lice mjesta jer je sada u tom dijelu optužni predlog smatrao privatnom tužbom, pa za dalji postupak je bilo potrebno od strane oštećenih da uplate predujam za izlazak suda na lice mjesta i vještačenje što su oštećeni i uradili. Sud je
dalje nastavio postupak po privatnoj tužbi za krivično djelo uništenje i oštećenje tudje stvari iz čl.253 st. 1 Krivičnog zakonika CG i na kraju donio odluku kao u izreci presude.

Iz izvještaja iz KE za okrivljenog izdat od strane Ministarstva pravde Podgorica br. KE 245/2018 se zaključuje da okrivljeni ranije nije osudjivan.

Kod ovakvog činjeničnog stanja na osnovu svih izvedenih dokaza sud je utvrdio da je punomoćnik oštećenih kao tužilaca advokat N. Z. na glavnom pretresu od dana 03.12.2018. godine odustala od daljeg krivičnog gonjenja protiv okrivljenog N. Lj. za krivično djelo protivpravno zauzimanje zemljišta iz čl.254 st. 1 Krivičnog zakonika CG, pa iz tog razloga je sud i odbio optužbu protiv okrivljenog shodno članu 372 st. 1 tačka 1 ZKP CG.

Sud je shodno članu 373 st. 1 tačka 2 ZKP CG sud je odlučio da okrivljenog oslobodi od optužbe, a ovo iz razloga što nije dokazano da je optuženi učinio djelo za koje se optužuje iz ranije navedenih razloga.

Sud je odlučio da shodno čl. 230 st. 3 ZKP CG oštećeni kao tužioci - privatni tužioci G. V. i G. Lj. naknade troškove krivičnog postupka okrivljenom u iznosu od 19,99 eura, a isti predstavljaju izdatak za gorivo okrivljenog prilikom izlaska na lice mjesta, jer je okrivljeni priložio na glavnom pretresu fiskalni račun za gorivo u iznosu od 19,99 eura.

Sa iznijetih razloga odlučeno je kao u izreci presude.

OSNOVNI SUD U PLJEVLJIMA

dana 05.07.2019. godine
Zapisničar,S u d i j a,
Đondović MilenkaBranko Pejović
PRAVNA POUKA: protiv ove presude dozvoljena je žalba u roku od 8 dana po prijemu
iste Višem sudu u Bijelom Polju, a preko ovog suda.