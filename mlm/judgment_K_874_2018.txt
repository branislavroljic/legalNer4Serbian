K.br.874/18
U IME CRNE GORE
OSNOVNI SUD U PODGORICI, po sudiji Đuković Goranu, uz učešće namještenika suda Sanje Radeivć, kao zapisničara, u krivičnom predmetu protiv okrivljenog M. B., koga brani advokat M. V., zbog dva krivična djela nedavanje izdržavanja iz čl. 221 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 14.02.2019. godine, donio je

P R E S U D U
Okrivljeni:

M. B., JMBG ..., od oca M. i majke V., rodjene A., rodjen 21.12.1970. godine u P., sa prebivalištem u P., Bulevar S. br. ..., državljanin Crne Gore, nezaposlen, razveden, otac dvoje djece, sa završenom srednjom školom, lošeg imovnog stanja, osudjivan presudom Osnovnog suda u Podgorici K.br. 216/15 od 22.02.2016. godine, zbog krivičnog djela nedavanje izdržavanja iz čl. 221 st. 1 Krivičnog zakonika Crne Gore, kojom presudom mu je izrečena uslovna osuda kojom mu je prethodno utvrdjena kazna zatvora u trajanju od 45 dana i istovremeno odredjeno da se kazna neće izvršiti ukoliko od jedne godine po pravosnažnosti presude ne izvrši novo krivično djelo.

KRIV JE
Zato što je:

U periodu od septembra 2016. do decembra 2018. godine, u P., svjestan svojih djela, čija je izvršenja htio i znajući da su njegova djela zabranjena, nije davao izdržavanje za lica koje je po zakonu dužan da izdržava, kćerke oštećene maloljetnu M. M. i M. M., u iznosu i na način kako mu je ta dužnost utvrđena izvršnom sudskom odlukom, presudom Osnovnog suda u Nikšiću P br. 1154/15 od 24.02.2016. godine, koja je postala pravosnažna 17.03.2016. godine, a izvršna 02.04.2016. godine, kojom mu je određeno da doprinosi izdržavanju maloljetne djece u iznosu od 200,00 eura mjesečno, uplatom u poštu ili banku unaprijed do petog u mjesecu,
- čime je izvršio dva krivična djela nedavanje izdržavanja iz čl. 221 st. 1 Krivičnog zakonika Crne Gore.

Pa sud okrivljenom, primjenom odredbe čl. 48 st. 1 Krivičnog zakonika Crne Gore za svako krivično djelo prethodno utvrdjuje kaznu rada u javnom interesu i to:

- za krivično djelo nedavanje izdržavanja iz čl. 221 st. 1 Krivičnog zakonika Crne Gore izvršeno na štetu mldb. oštećene M. M. kaznu rada u javnom interesu u trajanju od 90 (devedest) časova.

- za krivično djelo nedavanje izdržavanja iz čl. 221 st. 1 Krivičnog zakonika Crne Gore izvršeno na štetu oštećene M. M. kaznu rada u javnom interesu u trajanju od 90 (devedest) časova.

Pa sud okrivljenog na osnovu čl. 4,13,15,32,41,42 i čl. 48 st. 2. tač. 5 Krivičnog zakonika Crne Gore
OSUĐUJE
Na jedinstvenu kaznu rada u javnom interesu u trajanju od 180 (stoosamdeset) časova a koja kazna će se izvršiti za vrijeme od 6 (šest) mjeseci s tim što ne može biti duža od 60 časova u toku 1 (jednog) mjeseca.

Ukoliko okrivljeni ne bude vršio rad u javnom interesu ova kazna će se zamijeniti kaznom zatvora tako što će za svakih započetih 60 (šezdeset) časova rada u javnom interesu zamijeniti kaznom zatvora u trajanju od 1 (jednog) mjeseca.

Usvaja se imovinsko-pravni zahtjev zakonske zastupnice oštećenih mldb. M. M. i M.Marije, majke S. D. pa se obavezuje okrivljeni da na ime dospjelih a neisplaćenih obaveza na ime izdržavanja za period za koji je oglašen krivim, plati iznos od 5.400,00 eura u roku od 6 (šest) mjeseci po pravosnažnosti presude, kao i da ubuduće daje izdržavanje.

Obavezuje se okrivljeni da na ime paušala uplati ovom sudu iznos od 30,00 eura u roku od 15 dana od dana pravosnažnosti presude.

Obrazloženje
Osnovno državno tužilaštvo je podnijelo optužni predlog Kt. br. 1884/18 od 27.12.2018. godine protiv okrivljenog M. B., zbog dva krivična djela nedavanje izdržavanja iz čl. 221 st. 1 Krivičnog zakonika Crne Gore.

Utvrđujući da li postoji dovoljno dokaza o krivici okrivljenog za predmetna krivična djela, na ročištu za razmatranje sporazuma o priznanju krivice, državna tužiteljka je podnijela sudu dokaze koje je prikupila u prethodnom postupku.

Iz sadržine prikupljenih dokaza, na koje okrivljeni i njihov branilac nijesu imali primjedbi, sud je zaključio da je državna tužiteljka pružila dovoljno dokaza o krivici okrivljenog M. B., i da je okrivljeni u vrijeme, mjesto i na način opisan u izreci ove presude, izvršio dva krivična djela nedavanje izdržavanja iz čl. 221 st. 1 Krivičnog zakonika Crne Gore.

Odlučujući o krivičnoj sankciji i sporazumu o priznanju krivice zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Sud je u odsustvu olakašavajućih okolnosti, kao otežavajuću okolnost na strani okrivljenog cijenio činjenicu da je isti ranije osuđivan, i to presudom ovog suda K.br. 216/15 od 22.02.2016. godine zbog krivičnog djela nedavanje izdržavanja iz čl. 221 st. 1 Krivičnog zakonika Crne Gore, što je sud utvrdio iz izvoda iz kaznene evidenicje KE 57/2019 od 18.01.2019. godine, pa je sud okrivljenog oglasio krivim i istom prethodno utvrdio kazne i to: za krivično djelo nedavanje izdržavanja iz čl. 221 st. 1 Krivičnog zakonika Crne Gore izvršeno na štetu oštećene mldb. M. M. na kaznu rada u javnom interesu u trajanju od 90 (devedeset) časova; za krivično djelo nedavanje izdržavanja iz čl. 221 st. 1 Krivičnog zakonika Crne Gore izvršeno na štetu oštećene M. M. na kaznu rada u javnom interesu u trajanju od 90 (devedeset) časova; pa je okrivljenog osudio na jedinstvenu kaznu rada u javnom interesu u trajanju od 180 (stoosamdeset) časova, koja kazna će se izvršiti za vrijeme od 6 (šest) mjeseci, s tim što ne može biti duža od 60 (šezdeset) časova u toku 1 (jednog) mjeseca, nalazeći da se ovakvom kaznom ima ostvariti svrha kažnjavanja iz čl. 32 st. 2 Krivičnog zakonika Crne Gore u okrivu opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će za svakih započetih 60 (šezdeset) časova rada u javnom interesu, sud zamijeniti kaznom zatvora u trajanju od 1 (jednog) mjeseca.

Odluku o imovinsko-pravnom zahtjevu, sud je donio na osnovu člana 239 stav 2 Zakonika o krivičnom postupku, pa je usvojio imovinsko-pravni zahtjev zakonske zastupnice oštećenih mldb. M. M. i M. M., majke S. D. i obavezao okrivljenog da na ime dospjelih a neisplaćenih obaveza na ime izdržavanja za period za koji je oglašen krivim, plati iznos od 5.400,00 eura u roku od 6 (šest) mjeseci po pravosnažnosti presude, kao i da ubuduće daje izdržavanje.

Sud je odluku o paušalu donio na osnovu čl.226 st. 3 ZKP-a, pa je obavezao okrivljenog da sudu uplati iznos od 30,00 eura u roku od 15 dana od pravosnažnosti presude, pod prijetnjom prinudnog izvršenja.

Sa izloženog, odlučeno je kao u izreci.

OSNOVNI SUD U PODGORICI

Dana 14.02.2019. godine
S U D I J A
Đuković Goran,s.r.

PRAVNA POUKA:

Protiv ove presude, žalba nije dozvoljena.

ZTO: Sanja Radević
DN-a: po primjerak presude dostaviti:

- ODT-u Podgorica
- okrivljenom M. B.

- braniocu okrivljenog, advokatu M. V.

- zakonskoj zastupnici oštećenih mldb. M. M. i M. M., majci S. D.

- a/a
Postupljeno dana:__________Namještenik suda:__________