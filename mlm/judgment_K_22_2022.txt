K.br.22/22
U IME CRNE GORE
Osnovni sud u Pljevljima, po sudiji Ljiljani Popović,uz sudjelovanje zapisničara Krvavac Mirjane,u krivičnom predmetu protiv optuženog K. A. iz P., zbog krivičnog djela omogućavanje uživanja opojnih droga iz čl.301 st.1 Krivičnog zakonika Crne Gore, po optužnom predlogu ODT Pljevlja Kt.br.186/21 od 28.03.2022. godine, nakon održanog glavnog i javnog pretresa u prisustvu državnog tužioca u ODT Pljevlja Bajčeta Nataše, optuženog K. A. i njegovog branioca advokata K. T., dana 26.09.2022. godine,donio je i javno objavio
P R E S U D U
Optuženi K. A. JMBG .... od oca E. i majke D. rođene B. rođen u P. dana .....godine sa prebivalištem u Pljevljima ul...., državljanin Crne Gore, oženjen, otac jednog maloljetnog djeteta,nezaposlen, pismen, završio srednju školu, govori srpskim jezikom, razumije crnogorski jezik, srednjeg imovnog stanja, nevodi se postupak za drugo krivično djelo, osuđivan, presudom Osnovnog suda u Pljevljima K.br.66/20 od 02.03.2021.godine zbog krivičnog djela nepostupanje po zdravstvenim propisima za suzbijanje opasne zarazne bolesti iz čl.287 KRZC na kaznu zatvora u iznosu od 600,00 €,presudom Osnovnog suda u Pljevljima K.br.88/20 od 12.11.2020. godine zbog krivičnog djela laka tjelesna povreda iz čl.152 st.2 KZ CG na kaznu zatvora od 30 dana, presudom Osnovnog suda u Podgorici K.br.757/16 od 08.05.2017.godine zbog krivičnog djela uništenje i oštećenje tuđe stvari iz čl.253 st.1 KZ CG na kaznu zatvora u trajanju od 30 dana, presudom Višeg suda u BIjelom Polju K.br.27/11 od 17.06.2011.godine zbog krivčnog djela neovlašćena proizvodnja, držanje i stavljanje u promet opojnih droga iz čl.300 st.1 KZ CG na kaznu zatvora u trajanju od 6 mjeseci i presudom Osnovnog suda u Pljevljima K.br.142/09 od 01.12.2009.godine zbog krivičnog djela laka tjelesna povreda iz čl.152 st.2 KZ CG na novčanu kaznu u iznosu od 1.200,00 €.

Na osnovu čl.373 st.1 tač.2 ZKP-a
OSLOBAĐA SE OD OPTUŽBE
Da je:

Dana 17.11.2021.godine oko 20,00 časova u Pljevljima, svjestan svog djela čije je izvršenje htio znajući da je isto zabranjeno stavio na raspolaganje prostoriju radi uživanja opojne droge licu P. N. na nečin što se kritične večeri vozio u svom PMV marke „VW Pasat“ reg.oznaka PV ... zajedno sa P. N. kada je isti uživao opojnu drogu amfetamin koja je proglašena za opojnu drogu na osnovu Pravilnika o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.list CG br.41/18, br.57/18 i 123/21) konzumirajući istu ušmrkivanjem sa ekrana svog mobilnog telefona pri čemu se dio droge prosuo na sjedište suvozača a imenovani su tokom vožnje oko 21,30 časova u ul.Podgoričkoj u Pljevljima zaustavljeni i kontrolisani od strane OPS SB-Pljevlja koji su od P. N. oduzeli opojnu drogu amfetamin mase 0,8 grama koja mu je nakon konzumiranja preostala u pakovanju od plastične kesice te izuzeli praškastu materiju sa sica navedenog vozila,-
čime bi izvršio krivično djelo omogućavanje uživanja opojnih droga iz čl.301 st.1 Krivičnog zakonika Crne Gore,
jer u postupku nije dokazano da je optuženi izvršio krivično djelo koje mu je stavljeno na teret.

Troškovi krivičnog postupka padaju na teret budžetskih sredstava.

O b r a z l o ž e nj e
Osnovno državno tužilaštvo u Pljevljima optužnim predlogom Kt.br. 186/21 od 28.03.2022.godine optužio je K. A. iz P.a da je izvršio krivično djelo omogućavanja uživanja opojnih droga iz čl.301 st.1 Krivičnog zakonika Crne Gore a na način,mjesto i vrijeme bliže opisano izrekom ove presude.U završnoj riječi DT Pljevlja ostajući pri podnijetom optužnom predlogu protiv optuženog predložio je da optuženog sud oglasi krivim i osudi po zakonu za krivično djelo stavljeno mu na teret.

Optuženi K. A. u svoju odbranu pred tužiocem naveo je da živi u Pljevljima i da poznaje P. N. čitav život, da se druže i sjeća se da su u večeri 17.11.2021.godine oko 19,00 do 20,00 časova išli da se provozaju po gradu njegovim vozilom marke Pasat koje je prethodno kupio od Ć. D. i vozili su se po cijelom gradu a u jednom momentu su otišli i po Ć. D. u Potrlicu gdje on živi i njega takođe pokupili pri čemu je on trebao da mu isplati ostatak kupoprodajne cijene vozila zbog čega je i D. krenuo sa njima. Još malo su se provozali i on je u jednom trenutku vozilo parkirao ispred zgrade u kojoj živi i ušao u stan da uzme novac koji je trebalo da da D. i možda je bio desetak minuta u stanu i kada se vratio nastavili su da se voze po gradu a kasnije je saznao da u tom trenutku kada je on bio u stanu P. N. konzumirao opojnu drogu u njegovom vozilu. Kazao je da kada su nastavili vožnju u blizini vatrogasnog doma zaustavila ga je saobraćajna policija, policajci su rekli da vrše rutinsku kontrolu i njega su izveli izvozila i pretresli ga, ništa nisu našli a zatim kada su izvodili iz vozila P. N. kod njega su pronašli neku kesicu sa drogom-amfetaminom a i vidjeli su da je po sjedištu suvozača gdje je N. sjedio isprosipan bijeli prah tj.ova droga i tada su došli službenici iz kriminalistike i priveli ih u CB Pljevlja a njemu privremeno oduzeli vozilo čiji je pretres nakon toga izvršen. Kazao je da nije znao kada je N. sjeo kod njega u vozilo da Nikola kod sebe ima ovu opojnu drogu niti je kritične večeri znao da ju je konzumirao u njegovom vozilu niti je u tom trenutku u vozilu bio prisutan.D. Ć. je bio prisutan u vozilu dok je P. N. konzumirao drogu ali mu ništa ni D. nije rekao da je P. N. konzumirao drogu u njegovom vozilu. Optuženi je kazao da on kritične večeri nije konzumirao nikakvu drogu te da mu je poznato da N. P. povremeno koristi opojne droge ali da nije njegova dužnost da pretresa svakoga ko mu sjedne u vozilo. Na glavnom pretresu ne priznajući izvršenje krivičnog djela ni krivicu ostao je pri odbrani datoj tužiocu i dodao da je tek kada ih je zaustavila policija i kada su kod P. N. našli drogu saznao da P. N. ima kod sebe tu neku drogu te da nije znao da je N. tu drogu konzumirao kod njega u autu niti da je ima sa sobom, on je bio otišao do stana a kada se vratio nije ništa primijetio u autu a P. je valjda kada ih je policija zaustavila nešto malo te droge prosuo po sjedištu.

Branilac optuženog u završnoj riječi predložio je da sud donese presudu kojom će optuženog osloboditi od optužbe jer u postupku nije dokazano da je izvršio krivično djelo koje mu je optužbom stavljeno na teret kao i da mu naknadi troškove postupka po pravosnažnosti presude.

Optuženi u završnoj riječi je u cjelosti usvojio odbranu svog branioca.

U dokaznom postupku sud je saslušao svjedoke P. N. i Ć. D., pročitao službenu zabilješku UP CB Pljevlja 19/3 br.215/21-4809/7 od 17.11.2021.godine, pročitao zapisnik o pretresanju prevoznog sredstva, putnika, prtljaga i drugih pokretnih stvari 19/3 br.215/21-4809/13 od 19.011.2021. godine, pročitao potvrde o privremeno oduzetim predmetim CB Pljevlja 19/3 br. 215/21-4809/5 od 17.11.2020.godine i 19/3 br.215/21-4809/11 od 19.11.2021.godine, pročitao laboratorijski izvještaj OB Pljevlja od 17.11.2021.godine-Screeing testova na psihoaktivne supstance i njihove metabolite u urinu, pročitao izvještaj o mjerenju mase UP CB Pljevlja 19/3 br.215/21-4809/4 od 17.11.2021.godine,pročitao izvještaje o preliminarnom testu UP CB Pljevlja 19/3 br.215/21-4809/2 i 19/3 br. 215/21-4809/3 oba od 17.11.2021.godine, pročitao izvještaj o hemisjkom vještačenju Forenzičkog centra Danilovgrad br.3469/21 od 19.01.2022.godine, izvršio uvid u fotoelaborat UP CB Pljevlja br.517/21 od 17.11.2021.godine i pročitao izvod iz KE za optuženog.

Nakon provedenog dokaznog postupka i ocjene kako odbrane optuženog tako i dokaza izvedenih u postupku, u postupku se nije moglo na pouzdan način utvrditi da je optuženi K. A. izvršio krivično djelo omogućavanje uživanja opojnih droga iz čl.301 st.1 Krivičnog zakonika Crne Gore kako mu je to stavljeno na teret optužnim aktom ODT Pljevlja pa ga je sud u nedostatku dokaza primjenom čl.373 st.1 tač.2 ZKP-a oslobodio od optužbe.

Ovakvu svoju odluku sud temelji na činjenicama koje slijede iz izvedenih dokaza.

Iz iskaza svjedoka P. N. je utvrđeno da mu je optuženi K. drug iz djetinjstva i iz škole, da su komšije i da se povremeno druže te da se dana 17.11.2021.godine čuo sa A. i dogovorili se da se vide, da se provozaju njegovim vozilom, a i adi je trebao da se vidi sa Ć. D. od kojeg je prethodno kupio vozilo pa su oko 19,00 časova sa A. vozilom krenuli da se provozaju po gradu i posle nekih 30 do 45 minuta pokupili su i Ć. D. iz Potrlice i nastavili da se voze.U jednom trenutku pošto je A. htio da uzme neka dokumenta koja su mu bila potrebna oko punomoćja koje je trebalo da mu da D. Ć. i da se valjda presvuče došli su do njegove kuće u blizni A. b. gdje je A. izašao iz vozila i otišao kući na nekih 15 minuta a D. i on ostali u vozilu pri čemu je on za to vrijeme iz jedne kesice plave boje na svoj telefon istresao opojnu drogu „Spid“ i konzumirao ušmrkivanjem. U tom trenutku A. nije bio u vozilu niti je imao bilo kakvo saznanje o tome da on to posjeduje niti da konzumira u njegovom vozilu. Ovu opojnu drogu nabavio je u Podgorici od lica N. I. za vrijednost od 30,00 € i istu samo povremeno konzumira, nije zavisnik, u suštini mu povremeno odgovara zbog rada u trećoj smjeni jer mu je poremećen ritam spavanja. Nakon što se Adi vratio nastavili su vožnju i negdje oko 21,30 časova ispred vatrogasnog doma zaustavila ih je saobraćajna policija jer je A.napravio saobraćajni prekršaj i tada su od A. tražili dokumneta i da pređe kod njih u patrolno vozilo a on je sa D. sjedio u vozilu i pretpostavlja da je saobraćajna policija tada pozvala inspektora za narkotike i kada su inspektori došli jedan od njih je kucnuo na prozor gdje je D. sjedio da D. izađe iz vozila a on i dalje ostao da sjedi u vozilu pa su tada prišli do njegovih vrata i pozvali ga da izađe i on je tek u tom trenutku primijetio da mu se tokom prethodnok konzumiranja opojne droge „Spid“ ista prosula sa telefona po sjedištu i ispod njega.Odmah su mu stavili ruke iza leđa i zvali interventnu nakon čega je priveden u stanicu policije gdje su ga detaljno pretresli a nakon ponoći testiran u bolnici gdje je test pokazao da je pozitivan na opojnu drogu „Spid“. K. A. kritične prilike nije konzumirao drogu niti je bio prisutan kada je on konzumirao u njegovom vozilu i ništa o tome nije znao. A. je poznato da on povremeno konzumira ovu drogu i A. ga je kritikovao. Kritične prilike u vožnji su išli do motela ali bukvalno samo da zapale cigaretu, u vozilu su bili K., Ć. i on i tada ih je primjetila interventna policija.U policiji je od strane krim tehnike fotografisan taj zamotuljak sa preostalom drogom „Spid“ koji je pronađen kod njega kao i sjedište od A. vozila.Po sjedištu mu se prosula droga prilikom konzumiranja jer je drogu konzumirao sa mobilnog telefona. Ni K. ni Ćirović nisu znali da te prilike ima drogu kod sebe, K. nije bio u vozilu kada je on koristio drogu niti znao da je koristio dok je on bio odsutan a Ć. je vjerovatno vidio da on konzumira drogu ali nije ništa komentarisao. Ć. inače zna iz viđenja. Nije upoznao Kadribašića da dok je on bio odsutan iz auta je koristio drogu.

Iz iskaza svjedoka Ć. D. je utvrđeno da ovaj svjedok poznaje optuženog od možda prije godinu dana ali površno te da je na 10 dana prije ovog događaja K. prodao svoj PMV marke Pasat reg.oznaka PV .... i nakon toga ga je K. više puta pozivao da ga pita o karakteristikama vozila pošto je tek položio vozački i slično i tako je i dana 17.11.2021.godine u večernjim satima K. A. sa P. N. došao po njega kući i pokupio ga da se provozaju po gradu i dodatno dogovore oko vozila i sjeo je na zadnje sjedište a P. je bio na prednjem sjedištu, vozali su se od prilike pola sata kada je A. zaustavio vozilo na parkingu kod A. b. i ušao u svoju kuću koja je tu u blizini da nešto završi i bio je odsutan nekih 10 minuta. P. N. i on su ostali u vozilu, on je gledao nešto na telefonu i u jednom trenutku primijetio da P. nešto vadi iz džepova i na telefonu nešto pravi i priprema i odmah je vidio da sa karticom nešto radi i raspoređuje pa je zaključio da priprema drogu za uživanje što je i učinio ušmrkivanjem droge.Primjetio je i da je prosuo drogu po sebi i po vozilu jer se cimnuo kada je vidio da ga gleda. Zatim dolazi A.i sjeda u vozilo i nastavljaju da se voze a posle nekih 20 minuta u blizini vatrogasnog doma zaustavlja ih saobraćajna policija i A. pozivaju sa sobom u patrolno vozilo, nedugo zatim dolaze i inspektori i vrše pretres P. i njega kao i pregled vozila i tada su vidjeli a i on sam je vidio prethodno da je droga prosuta po vozilu. Kod P. su našli kesicu sa nekom drogom a kod njega nisu pronašli ništa. A. i P. nisu ništa pred njim komentarisali oko ove droge niti konzumiranja a da li su prije nego što su njega pokupili išli do M. V. nije mu poznato, on nije bio sa njima u vozilu, ako su išli do motela i šta se dešavalo prije nego što su njega pokupili nije mu poznato. Kasnije je čuo da je ovaj P. bio pozitivan na test na drogu a i sam je vidio da je konzumirao drogu u A. vozilu i poznato mu je da su A. i P. komšije. Sjeća se da su se vozili kroz Moćevac kao i svugdje po gradu ali on do M. V. nije išao sa njima.

Cijeneći iskaze svjedoka P. N. i Ć. D. sud je stekao ubjeđenje da su bili i istiniti i nepristrasni u svom kazivanju.

Iz zapisnika o pretresanju prevoznog sredstva, putnika, prtljaga i drugih pokretnih stvari CB Pljevlja-Stanica kriminalističke policije 19/3 br.215/21-4809/3 od 19.11.2021.godine utvrđeno je da pretresom PMV marke VWoksvagen Pasat rg.oznaka PV .... vlasništvo K. A. nisu pronađeni predmeti koji se mogu privremeno oduzeti.

Iz potvrde o privremeno oduzetim predmetima CB Pljevlja-Stanica kriminalističke policije 19/3 br.215/21-4809/5 od 17.11.2020.godine utvrđeno je da je od P. N. dana 17.11.2021.godine u 21,30 časova privremeno oduzeta praškasta supstanca bijele boje za koju se osnovano pretpostavlja da je opojna droga amfetamin-spid upakovana u plastičnu kesicu plave boje mase 0,8 gr i praškasta supstanca za koju se osnovano pretpostavlja da je opojna droga amfetamin-spid u rasutom stanju izuzeta sa sjedišta suvozača iz PMV marke VW Pasat PV ....

Iz potvrde o privremeno oduzetim predmetima CB Pljevlja-Stanica kriminalističke policije 19/3 br.215/21-4809/11 od 19.11.2021.godine utvrđuje se da je od K. A. privremeno oduzeto PMV marke „VolsWagen-Pasat“ reg.oznaka PV ....

Iz laboratorijskog izvještaja O. b. P. od 17.11.2021.godine –Sereening testova na psiho aktivne supstance i njihove metabolite u urinu utvrđuje se da je P. N. pozitivan na MET (methamphetamine) i na THC (hašiš, marihuana).

Iz izvještaja CB Pljevlja-Stanica kriminalističke policije o mjerenju mase 19/3 br.215/21-4809/4 od 17.11.2021.godine utvrđeno je da je izvršeno mjerenje jednog ručno napravljenog zamotuljka od PVC kese ispunjena sa NN praškastom materijom bijele boje bruto mase 0,8 grama.

Iz izvještaja o preliminarnom testu UP CB Pljevlja 19/3 br.215/21-4809/2 i 19/3 br.215/21-4809/3 oba od 17.11.2021.godine utvrđuje se da su kritične prilike oduzeti jedan zamotuljak od PVC kese ispunjen praškastom NN materijom bijele boje ukupne mase 0,8 g bez navođenja da li je u pitanju bruto ili neto masa i praškasti NN materijal bijele boje koji nije moguće izmjeriti.

Iz izvještaja o hemijskom vještačenju F. c. D. br.3469/21 od 19.01.2022.godine utvrđeno je da su tom centru dostavljeno na hemijsko vještačenje jedna plastična kesa sa sopstvenim zatvaranjem i u istoj ručno pravljeni zamotuljak od plastične kese sa sadržajem praškaste materije bijele boje neto mase m=0,587g i jedna plastična kesa sa sopstvenim zatvaranjem sa sadržajem praškaste mateije bijele boje neto mase m=0,055 g te da ovaj dostavljeni materijal sadrži amfetamin koji je supstanca koja može da izazove promjenu ili poremećaj fizičkog i mentalnog zdravlja čovjeka i koji se nalazi u Pravilniku o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.list CG br.41/218,57/18 i 123/21).

Iz izvoda iz KE za optuženog utvrdjeno je da optuženi Kadribašić Adi osuđivan i to presudom Osnovnog suda u Pljevljima K.br.66/20 od 02.03.2021. godine zbog krivičnog djela nepostupanje po zdravstvenim propisima za suzbijanje opasne zarazne bolesti iz čl.287 KRZC na kaznu zatvora u iznosu od 600,00 €, presudom Osnovnog suda u Pljevljima K.br.88/20 od 12.11.2020. godine zbog krivičnog djela laka tjelesna povreda iz čl.152 st.2 KZ CG na kaznu zatvora od 30 dana, presudom Osnovnog suda u Podgorici K.br.757/16 od 08.05.2017.godine zbog krivičnog djela uništenje i oštećenje tuđe stvari iz čl.253 st.1 KZ CG na kaznu zatvora u trajanju od 30 dana,presudom Višeg suda u BIjelom Polju K.br.27/11 od 17.06.2011. godine zbog krivčnog djela neovlašćena proizvodnja, držanje i stavljanje u promet opojnih droga iz čl.300 st.1 KZ CG na kaznu zatvora u trajanju od 6 mjeseci i presudom Osnovnog suda u Pljevljima K.br.142/09 od 01.12.2009.godine zbog krivičnog djela laka tjelesna povreda iz čl.152 st.2 KZ CG na novčanu kaznu u iznosu od 1.200,00 €.

Krivično djelo omogućavanje uživanja opojnih droga iz čl.301 st.1 Krivičnog zakonika Crne Gore čini onaj ko navodi drugog na uživanje opojne droge ili mu daje opojnu drogu da je uživa on ili drugo lice ili stavi na raspolaganje prostorije radi uživanja opojne droge ili na drugi način omogućuje drugom da uživa opojnu drogu.Radnja izvršenja ovog krivičnog djela je navođenje drugog na uživanje opojne droge, davanje drugom opojne droge da je uživa on ili drugo lice ili stavljanje na raspolaganje prostorije radi uživanja opojne droge te na drugi način omogućavanje drugom da uživa opojnu drogu. Za postojanje ovog krivičnog djela neophodno je postojanje umišljaja kod učinioca
Optuženi negira da je znao da P. N. kritične prilike dok se nalazio u njegovom vozilu ima opojnu drogu kod sebe a negira i da je bio prisutan u vozilu kada je P. N. konzumirao drogu te da je tek kada ih je zaustavila policija i kada su kod Nikole našli drogu saznao da P. N. ima kod sebe drogu a kasnije saznao da dok je on bio u stanu N. je u njegovom vozilu koristio drogu.

U postupku je jasnim i po mišljenju suda istinitim iskazom svjedoka P. N. i Ć. D. utvrđeno da su ova dva svjedoka dana 17.11.2021. godine oko 20,00 časova bili u vozilu optuženog K. A., da su se vozili po gradu a nesumnjivo je utvrđeno i da, dok je u jednom momentu optuženi K. bio u svom stanu, svjedok P. N. je konzumirao drogu amfetamin sa ekrana svog mobilnog telefona.Dakle, utvrđeno je da optuženi K. A. nije bio u svom vozilu u momentu kada je P. N. konzumirao drogu.

Prilikom utvrđivanja krivice optuženog sud mora primijeniti princip in dubio pro reo-u sumnji povoljnije po optuženog, koji princip je bitan element prava na pravično suđenje iz člana 6 Evropske konvencije o zaštiti ljudskih prava i osnovnih sloboda, pri čemu je teret dokazivanja isključivo na tužilaštvu, te i najmanja sumnja u vezi sa dokazom mora da ide u prilog optuženom.Primjena ovog načela, podrazumijeva da sve činjenice koje idu na teret optuženom moraju u krivičnom postupku biti utvrđene, odnosno dokazane, sa izvjesnošću, u suprotnom, odnosno ako samo postoji sumnja da one postoje, uzima se da te činjenice ne postoje. Prema odredbi čl. 3 st. 3 ZKP-a, ako i nakon pribavljanja svih raspoloživih dokaza i njihovog izvođenja u krivičnom postupku, ostane samo sumnja u odnosu na postojanje nekog bitnog obilježja krivičnog djela ili u pogledu činjenica od kojih zavisi primjena neke odredbe Krivičnog zakonika, sud će donijeti odluku koja je povoljnija za optuženog. Sud svoju presudu može zasnovati samo na činjenicama u čiju je izvjesnost uvjeren.

U konkretnom slučaju osnovana sumnja nije podignuta na stepen izvjesnosti. Naime, u postupku se nije na pouzdan način moglo utvrditi da je optuženi kritične prilike znao da P. N. ima kod sebe drogu niti da je konzumirao u njegovom autu dok je optuženi bio u svom stanu, dakle u postupku se nijednim dokazom nije moglo na pouzdan način utvrditi da je optuženi K. A. svoje vozilo marke VW Pasat reg.oznaka PV .... kritične prilike P. N. stavio na raspolaganje radi uživanja opojne droge što je neophodno za postojanje krivičnog djela omogućavanje uživanja opojnih droga iz čl.301 st.1Krivičnog zakonika Crne Gore pa je sud optuženog na osnovu čl.373 st.1 tač.2 ZKP-a oslobodio od optužbe.

Shodno čl.230 ZKP-a sud je odlučio da troškovi krivičnog postupka padaju na teret budžetskih sredstava ovog suda.

OSNOVNI SUD U PLJEVLJIMA, dana 26.09.2022.godine.

Zapisničar S u d i j a
Mirjana Krvavac Ljiljana Popović
PRAVNA POUKA: Protiv ove presude dozvoljena je žalba u roku od 8.dana po
prijemu iste Višem sudu B. Polje,a preko ovog suda.