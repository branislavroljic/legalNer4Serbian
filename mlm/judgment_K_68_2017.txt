K.br.68/17
U IME CRNE GORE
OSNOVNI SUD U DANILOVGRADU, kao krivični, sutkinja Sonja Keković, uz učešće Ane Ivanović, kao zapisničarke, u krivičnom predmetu protiv okrivljenog B.S.a, koga brani branilac V.Ž.o, advokat iz D., zbog krivičnog djela građenje objekta bez građevinske dozvole iz čl.326a Krivičnog zakonika Crne Gore, odlučujući po optužnom predlogu Osnovnog državnog tužilaštva u Podgorici Kt.br.1090/17 od 06.10.2017. godine, koji je na ročištu povodom odlučivanja o sporazumu o priznanju krivice zastupala Z. M., tužilac kod Osnovnog državnog tužilaštva u Podgorici, nakon pravosnažnosti rješenja o usvajanju sporazuma o priznanju krivice, dana 18.12.2017. godine, donio je

P R E S U D U
Okrivljeni B.S., JMBG..., od oca D. i majke M., rođene B., rođen.... godine u P., sa prebivalištem u P., na adresi K. g. b.b., državljanin Crne Gore, razumije crnogorski jezik, njegov jezik je srpski, pismen, završio osnovnu školu, nezaposlen, neoženjen, bez djece, lošeg imovnog stanja, neosuđivan.

Kriv je

Što je:

U decembru 2016. godine, u Danilovgradu, u mjestu Klikovača, svjestan svog djela čije je izvršenje htio i znajući da je isto zabranjeno, postupajući protivno odredbi čl.69 Zakona o uređenju prostora i izgradnji objekata, započeo građenje objekta bez prethodno pribavljene građevinske dozvole, na način što je na katastarskoj parceli broj 2337 KO Novo selo, započeo izgradnju kuće, dimenzija u osnovi cca 10x10 m, tako što je izlio armirano-betonsku prizemnu ploču, za koje radove nije imao prethodno pribavljenu građevinsku dozvolu,
- čime je izvršio krivično djelo građenje objekta bez građevinske dozvole iz čl.326a Krivičnog zakonika Crne Gore.

Pa sud okrivljenom, primjenom citiranih zakonskih propisa, te čl. 4, 5, 13, 15, 36, 42, 45, 46, 52, 53 i 54 KZ CG i čl.226, 229 i 374 ZKP-a, i z r i č e
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ako okrivljeni za vrijeme od 1 (jedne) godine po pravosnažnosti presude ne učini novo krivično djelo.

Dužan je okrivljeni da na ime troškova krivičnog postupka - sudskog paušala uplati u korist budžeta Crne Gore novčani iznos od 30,00 €, u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva u Podgorici Kt.br.1090/17 od 06.10.2017. godine, okrivljenom B.S.u stavljeno je na teret da je izvršio krivično djelo građenje objekta bez građevinske dozvole iz čl.326a Krivičnog zakonika Crne Gore.

Dana 08.12.2017. godine, uz dopis Osnovnog državnog tužilaštva u Podgorici Kt.br.1090/17 od 07.12.2017. godine, Osnovnom sudu u Danilovgradu dostavljeni su zapisnik o pregovaranju Kt.br.1090/17 od 07.12.2017. godine, zapisnik o saslušanju okrivljenog B.S.a Kt.br.1090/17 od 07.12.2017. godine i sporazum o priznanju krivice okrivljenog Kt.br.1090/17 od 07.12.2017. godine.

Na ročištu za razmatranje sporazuma o priznanju krivice održanom dana 11.12.2017. godine, sud je pročitao dokaze predložene optužnim predlogom i to: iskaz svjedoka P. S. iz prethodnog postupka, ovjerenu fotokopiju zapisnika o inspekcijskom pregledu Uprave za inspekcijske poslove - Odsjek inspekcije zaštite prostora br.0401/2017-103 od 15.08.2017. godine, ovjerenu fotokopiju zapisnika o inspekcijskom pregledu Uprave za inspekcijske poslove - Odsjek inspekcije zaštite prostora br.0401/2017-108 od 21.08.2017. godine, rješenje Uprave za inspekcijske poslove - Odsjek inspekcije zaštite prostora, broj UPI 0401/2017-2430 od 31.08.2017. godine, izvršio uvid u ovjerenu fotokopiju dvije fotografije, koje su sačinili ovlašćeni službenici Uprave za inspekcijske poslove, pročitao izvod iz kaznene evidencije Ministarstva pravde Crne Gore KE br.140/17 od 19.10.2017. godine, na ime okrivljenog B.S.a, zapisnik o pregovaranju Kt.br.1090/17 od 07.12.2017. godine, sačinjen pred ODT-om u Podgorici, između državnog tužioca Osnovnog državnog tužilaštva u Podgorici Lj.K., okrivljenog B.S.a i branioca okrivljenog, advokata V.Ž.a, zapisnik o saslušanju okrivljenog B.S.a Kt.br.1090/17 od 07.12.2017. godine, sačinjen pred ODT-om u Podgorici i sporazum o priznanju krivice Kt.br.1090/17 od 07.12.2017. godine, zaključen pred ODT-om u Podgorici, između državnog tužioca Osnovnog državnog tužilaštva u Podgorici Lj. K., okrivljenog B.S.a i branioca okrivljenog, advokata V.Ž.a (izmijenjen u čl.1 na ročištu održanom dana 11.12.2017. godine).

Iz sadržine provedenih dokaza, na koje ni okrivljeni, ni njegov branilac nijesu imali primjedbi, sud je zaključio da je državni tužilac pružio dovoljno dokaza o krivici okrivljenog B.S.a i da je okrivljeni u vrijeme i na način opisan u izreci ove presude učinio krivično djelo građenje objekta bez građevinske dozvole iz čl.326a Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o vrsti i visini krivične sankcije iz sporazuma o priznanju krivice, zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Prednje, imajući u vidu da je okrivljeni priznao izvršenje predmetnog krivičnog djela, činjenicu da je lošeg imovnog stanja, te i činjenicu da ranije nije osuđivan, što su olakšavajuće okolnosti na njegovoj strani, dok otežavajućih okolnosti na strani okrivljenog nije bilo, pa sud nalazi da će se u konkretnom slučaju izrečenom uslovnom osudom, kojom je okrivljenom B.S.u utvrđena kazna zatvora u trajanju od 3 (tri) mjeseca, sa rokom provjeravanja u trajanju od 1 (jedne) godine, postići svrha kažnjavanja iz čl.52 KZ CG, te da okrivljeni ubuduće neće činiti ovakva ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ CG.

Na osnovu čl.226 i 229 ZKP-a, okrivljeni je obavezan da na ime troškova krivičnog postupka - sudskog paušala u korist budžeta Crne Gore uplati novčani iznos od 30,00 €, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni novčani iznos okrivljeni je dužan platiti u roku od 15 dana po pravosnažnosti presude, a sve u skladu sa zaključenim sporazumom o priznanju krivice.

Na osnovu izloženog, a u smislu odredbe čl.303 st.1 ZKP-a, odlučeno je kao u izreci presude.

ZAPISNIČARKA SUTKINJA
Ana Ivanović, s.r. Sonja Keković, s.r.

PRAVNA POUKA: Protiv ove presude dozvoljena je žalba Višem sudu u Podgorici, preko ovog suda u roku od 8 dana od dana prijema pismenog otpravka iste, samo u slučaju kada presuda nije u skladu sa zaključenim sporazumom.

DOSTAVITI:

- ODT Podgorica
- Okrivljenom B.S.u
- Braniocu okrivljenog, advokatu V.Ž.u