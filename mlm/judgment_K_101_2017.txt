K.br. 101/17
U IME CRNE GORE
VIŠI SUD U PODGORICI, kao prvostepeni krivični po sudiji Evici Durutović, uz učešće namještenika Djokaj Mare kao zapisničara, u predmetu protiv optuženog Janjušević Gorana, koga brani adv. Marija Vujović, advokat iz Budve, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, po optužnici Višeg državnog tužioca u Podgorici Kt.br.98/17 od 06.09.2017. godine, koju je na ročištu povodom odlučivanja o sporazumu o priznanju krivice zastupao Željko Tomković – državni tužilac u Višem državnom tužilaštvu u Podgorici, kojem ročištu su prisustvovali državni tužilac VDT-a u Podgorica, optuženi Janjušević Goran i njegov branilac adv. Marija Vujović, nakon donesenog rješenja o usvajanju sporazuma o priznanju krivice, dana 13.10.2017. godine, donio je
P R E S U D U
Optuženi:

JANJUŠEVIĆ GORAN, JMBG 2801987260327 od oca Zdravka i majke Jovanke, rodjene Jovanović, rodjen 28.01.1987.godine, u Nikšiću, sa prebivalištem u Nikšiću, Ozrinići b.b. državljanin Crne Gore, po zanimanju taksista, zaposlen u taksi udruženju Happy u Budvi, zavšrio srednju elektrotehničku školu, lošeg imovnog stanja, ranije neosudjivan.

KRIV JE
Zato što je:

Dana 09.09.2016. godine, neovlašćeno radi prodaje držao opojnu drogu marihuanu-supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (“Sl.list CG” broj 56/12 od 09.11.2012. godine), iako je bio svjestan da se radi o opojnoj drogi i da postupa neovlašćeno i protivpravno, pa je to i htio, na način što je kod sebe u torbici držao tri ručno pravljena zamotuljka od plastične kese u kojima se nalazila marihuana, u količinama od 0,83 grama, 0,84 grama i 0,80 grama, te u naselju Lazi, u stambenoj zgradi u izgradnji, na drugom spratu, držao platneni neseser sa natpisom "Nivea for Men", u kome se nalazilo deset PVC kesica, te u tim kesama ukupno 63 ručno pravljena zamotuljka od plastične kese, u kojima se nalazila marihuana, u ukupnoj količini od 57,213 grama, te vagu za precizno mjerenje, marke "Satrue", koja je bila namijenjena za mjerenje marihuane, koja opojna droga, kao i navedena vaga je istog dana pronadjena i oduzeta od strane ovlašćenih policijskih službenika, prilikom ličnog pretresa okrivljenog, te prilikom pregleda navedene stambene zgrade.

- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 32, 33, 34, 36,39, 42, 45 i 46 Krivičnog zakonika Crne Gore, te odredbi čl. 226, 229, 303. i 374. Zakonika o krivičnom postupku,
O S U Đ U J E
Na kaznu zatvora u trajanju od 8 (osam) mjeseci.

Na osnovu čl. 300 st. 7 u vezi čl. 75 Krivičnog zakonika Crne Gore, optuženom se izriče
MJERA BEZBJEDNOSTI
ODUZIMANJE PREDMETA
ODUZIMA SE kao predmet izvršenja krivičnog djela opojna droga – marihuana ukupne neto mase 59,683 grama, koja se ima uništiti po pravosnažnosti presude donijete na osnovu sporazuma o priznanju krivice.

OBAVEZUJE SE optuženi da na ime troškova krivičnog postupka – nastalih tokom istrage i u tokom zaključenja sporazuma o priznanju krivice uplati na ime paušala iznos od 100,00€, a sve na račun Vrhovnog državnog tužilaštva broj 832-1187-31, u roku od 30 dana od dana pravosnažnosti presude donijete na osnovu sporazuma o priznanju krivice.

Okrivljeni se odrekao prava na žalbu protiv ove presude, pa je ista postala pravosnažna danom donošenja.

O b r a z l o ž e nj e
Optužnicom državnog tužioca Višeg Državnog tužilaštva u Podgorici Kt.br. 98/17 od 06.09.2017. godine, optuženom Janjušević Goranu stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Rješenjem Višeg suda u Podgorici Kvo.br.99/17 od 19.09.2017.godine, potvrdjena je navedena optužnica državnog tužioca VDT-a Podgorica.

Dana 10.10.2017. godine, državni tužilac Višeg državnog tužilašta, dostavilo je sudu sporazum o priznanju krivice, zapisnik o pregovaranju i zapisnik o saslušanju optuženog u okviru pregovanja o zaključenju sporazuma o priznanju krivice.

Na ročištu za razmatranje sporazuma održanom dana 13.10.2017.godine, zastupnik optužbe je izjavio da su optuženi i njegov branilac predložili da se zaključi sporazum o priznanju krivice, što je od strane državnog tužioca VDT-a prihvaćeno, nakon čega se pristupilo pregovaranju, o čemu je sačinjen zapisnik o pregovaranju, zapisnik o saslušanju optuženog i njegovo priznanje krivice, kao i sporazum o priznanju krivice, a što je sve dostavljeno sudu.

Iz sadržine zapisnika o pregovaranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženom Janjušević Goranu, za krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, stavljenog mu na teret optužnicom državnog tužioca VDT-a Podgorica Kt.br. 98/17 od 06.09.2017. godine, izrekne kazna zatvora u trajanju od 8 mjeseci. Takodje su se sporazumjeli da optuženi na ime troškova krivičnog postupka plati Vrhovnom državnom tužilaštvu u Podgorici iznos od 100 € u roku od 30 dana od dana pravosnažnosti presude donijete na osnovu sporazuma o priznanju krivice.

Optuženi i njegov branilac su, na održanom ročištu, izjavili da navedeni sporazum jeste njihov sporazum i da od istog nisu odustali.

Nakon ovoga, sud je, na ročištu za razmatranje sporazuma, održanom dana 13.10..2017. godine, pročitao dokaze predložene optužnicom i to na saglasan predlog stranaka pročitao je zapisnik o salsušanju svjedoka Ražnatović Ane Marije, Čita se zapisnik o uvidjaju Uprave policije-Sektor kriminalističke policije-Odsjek za borbu protiv droge i krijumčarenja Grupa V 47/4 broj 240/16-4-1057 od 10.09.2016.godine.pročitao je potvrdu Uprave policije CB Budva 68/03-240/16-14383 od 09.09.2016.godine, o privremeno oduzetim predmetima od Janjušević Gorana, službenu zabilješku Uprave policije CB Budva 68/03-240/16-14383 od 10.09.2016.godine, izvještaj Forenzičkog centra Danilovgrad br.3714/16 o hemijskom vještačenju, izvještaj Forenzičkog centra Danilovgrad br.3714/16 o DNK vještačenju, izvještaj Forenzičkog centra Danilovgrad br.3713/16 o daktiloskopskom vještačenju, izvještaj Forenzičkog centra Danilovgrad br.3713/16-2 o daktiloskopskom vještačenju izvršen je uvid u fotodokumentaciju Forenzičkog centra Danilovgrad br.880/16 od 20.07.2017.godine, izvršio uvid u fotodokumentaciju Forenzičkog centra Danilovgrad broj 3712/1 od 26.05.2017. godine, pročitan je izvod iz regstra kaznenih evidencija Ministarstva pravde za optuženog Janjušević Gorana, Zapisnik o pregovaranju Kt.br. 98/17 od 10.10.2017.godine, Zapisnik o priznanju krivice optuženog Kt.br. 98/17 od 10.10.2017. godine i Sporazum o priznanju krivice optuženog Kt.br.98/17 od 10.10.2017. godine.

Zastupnik optužbe je odustao od saslušanja vještaka Janković Jelene, Lekić Draženke i Popović Stane, kojem odustanku se optuženi i njegov branilac nisu protivili, te je takav odustanak ovaj sud prihvatio imajući u vidu činjenicu da je došlo do sporazuma o priznanju krivice optuženog.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac VDT-a iz Podgorice, pružio dovoljno dokaza o krivici opuženog Janjušević Gorana, kojim dokazima je potvrdjeno njegovo priznanje, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon čega je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 8 (osam) mjeseci,srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.

Shodno odredbi čl. 300 st. 7 u vezi čl. 75 Krivičnog zakonika Crne Gore, optuženom je izrečena i mjera bezbjednosti – oduzimanje predmeta, pa je od optuženog oduzeta opojna droga marihuana ukupne neto mase 59,683 grama, koja se ima uništiti po pravosnažnosti presude donijete na osnovu sporazuma o priznanju krivice, a u skladu i sa pomenutim sporazumom o priznanju krivice.

Kako je optuženi oglašen krivim, sud ga je shodno čl. 226 i 229 Zakonika o krivičnom postupku, obavezao i na plaćanje troškova krivičnog postupka i to: troškova krivičnog postupka nastalih tokom istrage i tokom zaključenja sporazuma o priznanju krivice iznos od 100,00 €, koji je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, u roku od 30 dana od dana pravosnažnosti presude, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303 st. 1 i čl.374 Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 13.10.2017. godine
Zapisničar S U D I J A
Djokaj Mara,s.r. Evica Durutović,s.r
PRAVNA POUKA
Protiv ove presude nije dozvoljena žalba
Tačnost otpravka tvrdi i ovjerava službenik suda
Djokaj Mara