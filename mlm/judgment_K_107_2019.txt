K br. 107/19
U IME CRNE GORE
OSNOVNI SUD U CETINJU, prvostepeni krivični, sudija Jelena Perović, uz učešće Marije Popivoda, kao zapisničara, u krivičnom predmetu protiv okrivljenog L. V. iz P. koga brani adv. S. J. po zamjeničkom punomoću advokata D. Đ. iz P. zbog krivičnog djela nedozvoljeno držanje oružja i ekspolozivnih materija iz čl.403 st.1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt br.133/19 od 26.12.2019. godine, koji je na glavnom pretresu zastupala Sanja Radunović, državna tužiteljka u Osnovnom državnom tužilaštvu Cetinje, nakon glavnog i javnog pretresa održanog dana 24.04.2020. godine u prisustvu zastupnika optužbe, okrivljenog i njegovog branioca, izrekao je i stog dana javno objavio

PRESUDU

Okrivljeni:

L. V. JMBG ....od oca V. i majke S. rođene Š. rođen ... godine u Vinterhuru Š. sa prebivalištem u P. G. selo G. bb, državljanin C. G. pismen, sa završenom srednjom školom, neoženjen, bez djece, nezaposlen, srednjeg imovnog stanja, neosuđivan
Kriv je

Zato što je:

Dana 24.10.2019. godine oko 21,50 časova, na raskrisnici magistralnih puteva C.-B.-P. svjestan svog djela i zabranjenosti istog, čije je izvršenje htio, protivno čl.28 stav 1 Zakona o oružju, kojim je propisano da se oružje kategorije B ne smije nositi niti prenositi bez važeće isprave o oružju, te protivno čl.33 sta1 istog zakona, kojim je popisana zabrana nošenja oružja na javnom mejstu, upravljajući putničkim motornim vozilom marke "A. ...", reg. oznake ..., iz pravca P. u pravcu C. na javnom mjestu, kod sebe, iza pojasa pntalona, neovlašćeno nosio vatreno oružje pištolj marke "G.", model ... kalibar 9x (-D), čiji je fabrički boj mehanički uništen- izbrisan, sa okvirom u kojem je bilo smješteno 17 komada municije kalibra -D, za koje vatreno oružje i municiju nije posjedovao važeću ispravu o oružju,
- čime je učinio krivično djelo nedozvoljeno držanje oružja i ekspolozivnih materija iz čl.403 st.1 Krivičnog zakonika Crne Gore
Pa sud okrivljenom primjenom citiranog zakonskog propisa te čl. 3, 4, 5, 15, 32, 36, 42, 51 Krivičnog zakonika Crne Gore, te čl. 226, 229 i 374 ZKP-a
O S U Đ U J E
Na kaznu zatvora u trajanju od 3( tri) mjeseca u koju kaznu se uračunava vrijeme provedeno na zadržavanju od 25.10.2019. godine od 22,30 časova do 26.10.2019. godine u 11.50 časova.

Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 50,00 eura na ime sudskog paušala u roku od 15 dana po pravosnažnosti presude pod prijetnjom prinudne naplate.

Na osnovu člana 75 Krivičnog zakonika Crne Gore prema okrivljenom izriče se
MJERA BEZBJEDNOSTI ODUZIMANJE PREDMETA
Oduzima se od okrivljenog L.V. vatreno oružje i to: pištolj marke "G.", model ... kalibar 9x (-D), sa okvirom u kojem je bilo smješteno 12 komada municije kalibra -D,
O b r a z l o ž e nj e
Optužnim predlogom Osnovnog državnog tužilaštva u Cetinju Kt.br.133/19 od 26.12.2019. godine, stavljeno je na teret okrivljenom izvršenje krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore. Zastupnik optužbe je u završnoj riječi ostala pri podnijetom optužnom predlogu, predlažući sudu da okrivljenog oglasi krivim i osudi u zakonu propisanim granicama za predmetno krivično djelo i izrekne mu mjeru bezbjednosti oduzimanje predmeta.

Okrivljeni je u svojoj odbrani tokom postupka u potpunosti priznao izvršenje krivičnog djela koje mu je stavljeno na teret i naveo je da su ga policijski službenici na raskrsnici puteva C. – B. P. zaustavili i pregledom njegovog vozila marke A. ... reg.oznaka .... i njega pronašli pištolj marke "G.", model ..., kalibar 9x (-D), sa okvirom u kojem je bili meci. Predmetno oružje je dobio na poklon a nosio ga je radi bezbjednosti mlađeg brata i sestre jer je namjeravao da ostane kod njih par dana u B.. Žao mu je što je došlo do navedenog, ali pištolj nije namjeravao da upotrijebi, već ga je samo koristio kao zaštitu iz već opisanih razloga. Zna da je za držanje i nošenje oružja potrebna dozvola koju nije imao i svjestan je da nije smio nositi pištolj na javnom mjestu. Okrivljeni je u završnoj riječi prihvatio završnu riječ svog branioca, a koji je zamolio da sud ima u vidu prilikom odmjeravanja krivične sankcije olakšavjauće okolnosti na strani okrilvjenog da je djelo izvšio kao maladje punoljeno lice, da je ranije neosuđivan, da je prinao izvšenje krivčnog djela i izraio žaljenje.

Imajući u vidu jasno i potpuno priznanje okrivljenog, koje u toku postupka nije ničim dovedeno u sumnju, sud je u dokaznom postupku pročitao izvod iz kaznene evidencije na ime okrivljenog L. V. od koga zavisi vrsta i visina krivične sankcije, nakon čega je na saglasan predlog stranaka primjenom čl. 458 st.2 ZKP-a prekinuo dokazni postupak i nije izvodio ostale dokaze predložene optužnim aktom.

Cijeneći jasno i potpuno priznanje okrivljenog kao dokaz, sud je na nesumnjiv način utvrdio da je okrivljeni 24.10.2019. godine oko 21,50 časova, na raskrisnici magistralnih puteva C.-B.P. svjestan svog djela i zabranjenosti istog, čije je izvršenje htio, protivno čl.28 stav 1 Zakona o oružju, kojim je propisano da se oružje kategorije B ne smije nositi niti prenositi bez važeće isprave o oružju, te protivno čl.33 stav 1 istog zakona, kojim je popisana zabrana nošenja oružja na javnom mejstu, upravljajući putničkim motornim vozilom marke "A. A...", reg. oznake .., iz pravca P. u pravcu C. na javnom mjestu, kod sebe, iza pojasa pntalona, neovlašćeno nosio vatreno oružje pištolj marke "G.", model .... kalibar 9x (-D), čiji je fabrički boj mehanički uništen- izbrisan, sa okvirom u kojem je bilo smješteno 17 komada municije kalibra -D, za koje vatreno oružje i municiju nije posjedovao važeću ispravu o oružju a pri tome je okrivljeni bio svjestan da vrši krivično djelo pa je to i htio, čime su se u radnjama istog ostvarili svi subjektivni i objektivni elementi bića krivičnog djela nedozvoljeno držanje oružja i eksplozivnih materija iz čl. 403 st.1 Krivičnog zakonika Crne Gore. Iz odbrane okrivljenog proizilazi da je isti znao da je zabranjeno nošenje i prenošenje oružja bez odgovarajuće isprave, pa je i pored toga isto nosio i prenosi na javnom mjestu, postupajući sa drirektnim umišljajem.

Uvidom u izvod iz kaznene evidencije na ime okrivljenog sud je utvrdio da je isti neoduđivan.

Prilikom odmjeravanja krivične sankcije sud je cijenio sve okolnosti iz čl. 42 Krivičnog zakonika Crne Gore koje utiču da kazna bude manja ili veća, pa je od olakšavajućih okolnosti sud na strani okrivljenog cijenio priznanje izvršenog krivičnog djela, raniju neosuđivanost a što je sud utvrdio uvidom u izvod iz kaznene evidencije, nejgovu mladost, da je bio malađe punoljetno lice u vrijeme izvšenjakrivičnog djela, dok otežavajućih okolnosti nije bilo, pa je cijeneći i stepen krivice za izvršeno krivično djelo, okrivljenom izrekao kaznu zatvora u trajanju od 3 mjeseca, u koju kaznu u se uračunava vrijeme provedeno na zadržavanju od 25.10.2019. godine od 22,30 časova do 26.10.2019. godine u 11,50 časova nalazeći da će izrečenom kaznom u dovoljnoj mjeri uticati na okrivljenog da ubuduće ne vrši krivična djela, čime će u potpunosti biti ostvarena svrha kažnjavanja iz čl.32 Krivičnog Zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.

Sud je takođe, shodno čl. 75 Krivičnog zakonika Crne Gore, okrivljenom L.V. izrekao mjeru bezbjednosti da se istom oduzime vatreno oružje - pištolj marke "G.", model .. kalibar 9x (-D), sa okvirom u kojem je bilo smješteno 12 komada municije kalibra -D,kao predmeti izvršenja krivičnog djela.

Odluka o troškovima donijeta je shodno čl. 226 i 229 Zakonika o krivičnom postupku, a isti se odnose na ime sudskog paušala u iznosu od 50,00€ koji je određen shodno složenosti predmeta, dužini trajanja postupka i imovinskim prilikama okrivljenog.

Na osnovu izloženog, a shodno čl. 374 Zakona o krivičnom postupku, odlučeno je kao u izreci presude.

OSNOVNI SUD U CETINJU

Dana, 24.04.2020.godine
SUDIJA
. Jelena Perović
.