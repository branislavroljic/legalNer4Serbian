K.br. 74 /17
U IME CRNE GORE
OSNOVNI SUD U KOLAŠINU kao prvostepeni krivični po sudiji Mirjani Čepić,uz učešće zapisničara Bošković Slavke,u krivičnom predmetu protiv okrivljenog Z.S. iz P., zbog krivičnog djela teško djelo protiv bezbjednosti javnog saobraćaja iz čl.348 stav 3 u vezi čl.339 stav 3 u vezi stava 1 Krivičnog zakonika, CG,postupajući po optužnom predlogu ODT iz Podgorice Kt.br.345/17 od 29.03.2016.godine, nakon održanog i zaključenog glavnog javnog pretresa, u prisustvu zastupnika optužnog akta Rukovodioca ODT Vojislava Grujića i okrivljenog, donio je i javno objavio dana 19.06.2017

P R E S U D U
Okrivljeni:

Z. S. JMBG, ... zv.P. ,od oca S. i majke Lj., rođene B., rođen ...godine u P.,gdje je i nastanjen V.br.1 kuća br..državljanin CG, razumije crnogorski jezik, govori romskim jezikom, nezaposlen, oženjen, otac dvoje djece, lošeg imovnog stanja, do sada neosuđivan
KRIV JE
Zato što je:

Dana 05.08.2016.godine u Podgorici ,oko 22 h na raskrsnici Ul.Š.B. i Ul.P..,ne pridržavajući se saobraćajnih propisa iz čl.51 stav 1 ZOBSA na putevima , ugrozio saobraćaj i doveo u opasnost život i tijelo ljudi, na način što je upravljao motociklom NN marke reg.br PG .. ulicom Š. B. iz prava D. u pravcu P., neposredno ispred raskrsnice sa Ul.P.započeo preticanje vozila marke "O." reg.br.PG .. kojim je upravljao Š. O., koji je preduzimao radnju skretanja ulijevo u ul.P. K., usled čega je došlo do sudara navedenog vozila kojom prilikom su saputnici na motociklu okrivljenog zadobili tjelesne povrede i to: oštećeni A. B.laku tjelesnu povredu u vidu oguljotine u predjelu trbuha sa desne strane, mnogobrojnih oguljutina u predjelu desne podkoljenice i oguljotine u predjelu desnog kuka, a oštećeni Š. A.tešku tjelesnu povredu u vidu dvije oguljotine u predjelu trbuha sa desne strane, oguljotinu u predjelu desnog lakta,oguljotine u predjelu desnog ručnog zgloba, rane razderine u predjelu desne šake, preloma donjeg dijela desne žbične kosti, mnogobrojnih oguljotina u predjelu desne podkoljenice i oguljotine u predjelu desnog kuka čime je bio svjestan da takvom nepropisnom vožnjom može ugroziti saobraćaj i dovesti u opasnost život i tijelo ljudi, ali olako držao da do toga neće doći, pri čemu je u odnosu na težu posledicu - tešku tjelesnu povredu postupao sa svjesnim nehatom,
- Čime je izvršio krivično djelo teško djelo protiv bezbjednosti javnog saobraćaja iz čl.348 stv 3 u vezi čl.339 stav 3 u vezi stava 1 Krivičnog zakonika .-
Pa mu sud primjenom citirane zakonske odredbe i čl.2,4,32,42,52,53,54 Krivičnog zakonika CG i čl.229 ,226 i 374 ZKP-a izriče
USLOVNU OSUDU

Kojom okrivljenom utvrđuje kaznu zatvora u trajanju od 4 mjeseca i istovremeno određuje se da se ista neće izvršiti ukoliko okrivljeni u roku od jedne godine ne počini novo krivično djelo.

Obavezuje se okrivljeni da na ime troškova krivičnog postupka uplati iznos od 209,00€, te da na ime sudskog paušala uplati iznos od 30,00€ uplatom sredstava na račun Budžeta CG br. .. prednje u roku od 15 dana od dana prvosnažnosti presude pod prijetnjom prinudnog izvršenja.

O b r a z l o ž e nje
ODT iz Podgorice svojim optužnim aktom stavio je na teret okrivljenom Zumeri Sebastijanu da je počinio krivično djelo, teško djelo protiv bezbjednosti javnog saobraćaja iz čl.348 stav 3 u vezi čl.339 stav 3 u vezi stava 1 Krivičnog zakonika ,na način mjesto i vrijeme činjenično i pravno opisano izrekom presude .Pri podnijetom optužnom predlogu rukovodilac ODT Vojislav Grujić ostao je do okončanja glavnog pretresa, predlažući u završnoj riječi da sud okrivljenog oglasi krivim i osudi po zakonu.

Okrivljeni je prisustvovao glavnom pretresu i u svojoj odbrani priznao izvršenje krivičnog djela u cjelosti, te prihvatio krivično pravnu odgovornost za isto, nesporna je činjenica da je došlo do saobraćajne nezgode na način kako je opisano optužnim aktom, te žali zbog posledica iste.U završnoj riječi ostao je pri datom priznanju, zamolio sud da prema njemu primijeni što blaži krivično pravni trretman, te da kao olakšavajuću okolnost cijeni činjenicu da je porodičan čovjek, otac dvoje maloljetne djece, da do sada nije osuđivan, te da je priznao izvršenje krivičnog djela.

Obzirom na činjenicu da je okrivljeni u cjelosti priznao izvršenje krivičnog djela, sud je na saglasan predlog stranaka shodno čl.340 ZKP-a donio rješenje da se u dokaznom postupku ne izvode dokazi predloženi optužnim aktom ODT Podgorica izuzev onih od kojih zavisi vrsta i težina krivične sankcije, pa je u dokaznom postupku pročitao izvod iz KE br. 84/2017 od 31.05.2017.godine izdat na ime okrivljenog ,iz kojeg se utvrđuje da okrivljeni do sada nije osuđivan.

Cijeneći navode odbrane ,koja je u potpunosti saglasna sa navodima optužnog akta, sud je istu prihvatio kao istinitu, obzirom da nije imao razloga da posumnja u istinitost datog priznanja,pa se nesumnjivo utvrđuje da je okrivljeni svojim radnjama ostvario sve bitne elemente bića krivičnog djela teško djelo protiv bezbjednosti javnog saobraćaja iz čl.348 stav 3 u vezi čl.339 stav 3 u vezi stava 1 Krivičnog zakonika CG,na način što je dana 05.08.2016.godine u Podgorici oko 22 h na raskrsnici Ul.Š. b. i Ul.P.K. ,ne pridržavajući se saobraćajnih propisa iz čl.51 stav 1 ZOBSA na putevima , ugrozio saobraćaj i doveo u opasnost život ljudi,na način što je upravljao motociklom NN marke reg.br PG .. ulicom Španskih Boraca iz prava Dinoše u pravcu Podgorice, neposredno ispred raskrsnice sa Ul.Petra Kočića započeo preticanje vozila marke "O." reg.br.PG .. kojim je upravljao Š. O., i koji je preduzimao radnju skretanja ulijievo u ul.P. ., usled čega je došlo do sudara navedenog vozila kojom prilikom su saputnici na motociklu okrivljenog zadobili tjelesne povrede i to: oštećeni A.B. laku tjelesnu povredu u vidu oguljotine u predjelu trbuha sa desne strane,mnogobrojnih oguljotina u predjelu desne podkoljenice i oguljotine u predjelu desnog kuka, a oštećeni Š.A. tešku tjelesnu povredu u vidu dvije oguljotine u predjelu trbuha sa desne strane, oguljotinu u predjelu desnog lakta, oguljotine u predjelu desnog ručnog zgloba, rane razderine u predjelu desne šake, preloma donjeg dijela desne žbične kosti, mnogobrojnih oguljotina u predjelu desne podkoljenice i oguljotine u predjelu desnog kuka čime je bio svjestan da takom nepropisnom vožnjom može ugroziti saobraćaj i dovesti u opasnost život i tijelo ljudi, ali olako držao da do toga neće doći, pri čemu je u odnosu na težu posledicu - tešku tjelesnu povredu postupao sa svjesnim nehatom.

Opredjeljući se za krivičnu sankciju za okrivljenog sud je cijenio sve okolnosti od značaja za individualizaciju iste, a tiču se ličnosti okrivljenog i djela stavljlenog mu na teret ,pa je od olakšavajućih okolnosti na njegovoj strani cijenio činjenicu da do sada nije osuđivan, da je porodičan čovjček, otac dvoje maloljetne djece i da je priznao izvršenje krivičnog djela ,dok otežavajućih okolnosti nije bilo.Obzirom da je za ovo krivično djelo predviđena kazna zatvora do 4 godine sud je okrivljenom izrekao uslovnu osudu, odredio kaznu zatvora u trajanju od 4 mjeseca i istu uslovio na period od 1 godine, kao rok provjere ponašanja počinioca, pa je mišljenja da će se ovakvom vrstom krivične sankcije uticati na okrivljenog da ubuduće ne vrši krivična djelate da će se istom postići svrha kako specijalne tako i generalne prevencije, predviđena čl.32 Krivičnog zakonika.

Kako je okrivljeni oglašen krivim to ga je sud obavezao na plaćanje troškova krivičnog postupka u iznosu od 209,00 € ,a koji se odnose na naknadu za dati nalaz i mišljenje vještaku Č. G. u iznosu od 82,50€, za dati nalaz i mišljenje vještaku med.struke D.Č. iznos od 126,50 €, te obavezao na plaćanje sudskog paušala u iznosu od 30,00€ koji je srazmjeran dužini trajanja postupka i imovinskim prilikama okrivljenog a sve prednje shodno čl.229 u vezi čl.226 ZKP-a.

Sa svega naprijed iznijetog odlučeno je kao u izreci presude, shodno čl.374 ZKP-a.

OSN OVNI SUD U KOLAŠINU
Dana 19.06.2017
Zapisničar,Sudija
Bošković Slavkas.r. Mirjana Čepić s.r.

PRAVNA POUKA: protiv ove presude može se izjaviti žalba Višem sudu u B.Polju u roku od 8 dana od dna prijema iste.Žalba se podnosi preko ovog suda.