K. br. 310/19
U IME CRNE GORE
OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalne referentkinje Danijele Rajković kao zapisničarke, u krivičnom predmetu protiv okrivljenog Dž. A., zbog krivičnog djela nasilje u porodici ili porodičnoj zajednici iz čl. 220 Krivičnog zakonika Crne Gore, rjašavajući po optužnom predlogu Osnovnog državnog tužilaštva u Podgorici Kt. br. 598/19 od 27. 05. 2019. godine, nakon održanog glavnog i javnog pretresa, u prisustvu zastupnice optužbe Danijele Ivanović i okrivljenog Dž. A., dana 27. 09. 2019. godine donio je i istog dana, javno objavio

PRESUDU

Okrivljeni:

Dž. A., sa nadimkom R., JMB xxxxxxxxxxxxxx, od oca R. i majke Z., rođene A., rođen 15. 06. 1986. godine u Podgorici, sa prebivalištem u mjestu rođenja, Ulica Vrela Ribnička bb, zadnja stanica iza bosanske zgrade, državljanin Crne Gore, završio četiri razreda osnovne škole, nezaposlen, oženjen, otac jednog djeteta, lošeg imovnog stanja, neosuđivan.

Kriv je

Što je:

Dana 14. 05. 2019. godine, oko 19:00 časova, u Ulici Vrela Ribnička bb, u Podgorici, svjestan svog djela, čije je izvršenje htio, znajući da je njegovo djelo zabranjeno, primjenom grubog nasilja narušio tjelesni integritet člana svoje porodice - vanbračne supruge oštećene Z. A., na način što joj je zadao nekoliko udaraca stisnutom pesnicom u predjelu glave, a potom je stisnuo rukama za vrat, usljed čega se oštećena onesvijestila, nanoseći joj tako lake tjelesne povrede u vidu otoka u lijevom sljepoočnom predjelu i u lijevom zaušnom predjelu,
- čime je izvršio krivično djelo nasilje u porodici ili porodičnoj zajednici iz čl. 220 st. 1 Krivičnog zakonika Crne Gore.

Pa mu Sud za navedeno krivično djelo primjenom čl. 4 st. 2, čl. 42 st. 1, 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče
USLOVNU OSUDU

S tim, što mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da plati na ime troškova krivičnog postupka iznos od 90,50 eura, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom Osnovnog državnog tužilaštva u Podgorici Kt. br. 598/19 od 27. 05. 2019. godine, stavljeno je na teret okrivljenom Dž. A., izvršenje krivičnog djela nasilje u porodici ili porodičnoj zajednici iz čl. 220 Krivičnog zakonika Crne Gore.

Zastupnica optužbe je prije davanja završnih riječi precizirala pravnu kvalifikaciju krivičnog djela, na način što je iza riječi „iz čl. 220“ dodala riječi „st. 1“ i u završnoj riječi, ostajući pri preciziranom optužnom predlogu, predložila sudu da okrivljenog oglasi krivim i osudi po zakonu, u granicama koje zakon propisuje za navedeno krivično djelo.

Okrivljeni Dž. A. je u svojoj odbrani naveo da u potpunosti priznaje izvršenje krivičnog djela koje mu je stavljeno na teret, pojašnjavajući da je nastanjen u baraci koja se nalazi u Vrelima Ribničkim bb, gdje živi sa nevjenčanom suprugom Z. i njihovom kćerkom S. koja ima 9 mjeseci. Dana 14. 05. 2019. godine, negdje oko 19:00 časova posvađao sa Z., nakon čega je nekoliko puta udario pesnicom u predjelu glave i tijela i stiskao je rukama za vrat. Z. se nakon toga onesvijestila, a on je pozvao Hitnu pomoć, koja je ubzo došla i odvela je na pregled. Odmah je otišao u bolnicu da vidi kako je Z. i potom se vratio kući, nakon čega su došli pripadnici policije i odveli ga u policijsku stanicu. Istakao je da se iskreno kaje zbog toga što je uradio, obećavši da više nikada neće uraditi ni ovo ni bilo koje drugo krivično djelo. U završnoj riječi je naveo da se stvarno kaje što je izvršio krivično djelo, te da se to više neće ponoviti, dodajući da je njegova žena opet trudna i da će živjeti u slozi.

Sud je u dokaznom postupku saslušao svjedokinju oštećenu A. Z., pročitao medicinsku dokumentaciju na ime oštećene, pročitao nalaz i mišljenje sudskog vještaka iz oblasti medicine prof. dr M. Š. od 20. 05. 2019. godine i pročitao Uvjerenje iz kaznene evidencije na ime okrivljenog Dž. A. od 03. 06. 2019. godine.

Svjedok oštećena A. Z. je u prethodnom postupku i na glavnom pretresu iskoristila svoje pravo i shodno čl. 109 st. 1 tač. 2 Zakonika o krivičnom postupku nije svjedočila. U završnoj riječi je navela da se ne pridružuje krivičnom gonjenu i ne postavlja imovinskopravni zahtjev.

Iz medicinske dokumentacije na ime oštećene A. Z. i nalaza i mišljenja vještaka medicinske struke prof. dr M. Š. od 20. 05. 2019. godine, utvrđeno je da je u predmetnom događaju oštećena A. Z. zadobila otoke u lijevom sljepoočnom predjelu i u lijevom zaušnom dijelu, što je posljedica dva udarca tupim, teškim i zamahnutim mehaničkim oruđem (moguća pesnica), na odgovarajuće predjele tijela-glave, a koje povrede u vrijeme nanošenja predstavljaju lake tjelesne povrede.

Cijeneći provedene dokaze, kako pojedinačno tako i u njihovoj međusobnoj povezanosti i dovodeći ih u vezu sa odbranom okrivljenog, sud je na nesumnjiv način utvrdio da je okrivljeni dana 14. 05. 2019. godine, oko 19:00 časova, u ulici Vrela Ribnička bb, u Podgorici, svjestan svog djela, čije je izvršenje htio, znajući da je njegovo djelo zabranjeno, primjenom grubog nasilja narušio tjelesni integritet člana svoje porodice- vanbračne supruge oštećene Z. A., na način što joj je zadao nekoliko udaraca stisnutom pesnicom u predjelu glave, a potom je stisnuo rukama za vrat, usljed čega se oštećena onesvijestila, nanoseći joj tako lake tjelesne povrede u vidu otoka u lijevom sljepoočnom predjelu i u lijevom zaušnom predjelu, čime je izvršio krivično djelo nasilje u porodici ili porodičnoj zajednici iz čl. 220 st. 1 Krivičnog zakonika Crne Gore.

Da je okrivljeni primjenom grubog nasilja narušio tjelesni integritet člana svoje porodice, vanbračne supruge oštećene A. Z., sud je utvrdio prije svega iz same odbrane okrivljenog, u kojoj priznaje izvršenje krivičnog djela, opisujući detaljno način izvršenja istog, te i činjenicu da se oštećena kritičom prilikom onesvijestila, a u koju odbranu sud nije imao razloga da sumnja, budući da je ista potvrđena nalazom i mišljenjem vještaka medicinske struke prof. dr M. Š. od 20. 05. 2019. godine, iz koga je sud utvrdio kako vrstu i težinu tjelesnih povreda kod oštećene, tako i mehanizam nastanka istih, pa je nesumnjivo utvrđeno da je oštećena A. Z. zadobila povrede u vidu otoka u lijevom sljepoočnom predjelu i u lijevom zaušnom dijelu, koje povrede u vrijeme nanošenja prema vještaku predstavljaju lake tjelesne povrede.

Cijeneći psihički odnos okrivljenog prema izvršenom krivičnom djelu, sud nalazi da je okrivljeni bio svjestan svog djela i htio njegovo izvršenje, pri čemu je, po nalaženju suda, bio svjestan da zadajući oštećenoj nekoliko udaraca stisnutom pesnicom u predjelu glave, a potom stiskajući je rukama za vrat, primjenjuje grubo nasilje prema vanbračnoj supruzi i da na taj način narušava njen tjelesni integritet, usled čega se oštećena i onesvijestila, što je u konkretnom slučaju i htio, pa se kao subjektivni element bića ovog krivičnog djela u radnjama okrivljenog manifestuje direktni umišljaj.

Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore, cijenio sve okolnosti koje utiču da ona bude manja ili veća, pa je kao olakšavajuće okolnosti na strani okrivljenog cijenio ranije dobro ponašanje i s tim u vezi raniju neosuđivanost, što je sud utvrdio uvidom u Uvjerenje iz kaznene evidencije na ime okrivljenog, činjenicu da je nezaposlen, lošeg imovnog stanja, te ispoljeno iskreno kajanje, a posebno stav oštećene koja se nije pridružila krivičnom gonjenju, pa je okivljenom, primjenom čl. 53 i 54 Krivičnog zakonika Crne Gore, izrekao uslovnu osudu nalazeći da će se i prijetnjom izvršenja utvrđene kazne zatvora u trajanju od 3 (tri) mjeseca, te vremenom provjeravanja okrivljenog u periodu od 1 (jedne) godine, na njega u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija predviđene čl. 4 st. 2 Krivičnog zakonika Crne Gore.

Odluka o troškovima krivičnog postupka zasnovana je na odredbi čl. 226 u vezi čl. 229 Zakonika o krivičnom postupku, na osnovu kojih je sud okrivljenog obavezao da na ime troškova krivičnog postupka plati iznos od 90,50 eura, od čega se iznos od 60,50€ odnosi na ime izvršenog medicinskog vještačenja, te iznos od 30,00 eura na ime paušala, koji iznos je odmjeren srazmjerno trajanju postupka i složenosti predmeta, te imovinskih prilika okrivljenog.

Na osnovu svega izloženog, primjenom čl. 374 Zakonika o krivičnom postupku odlučeno je kao u izreci presude.

OSNOVNI SUD U PODGORICI, dana, 27. 09. 2019. godine.

ZAPISNIČARKA:

SUTKINJA:

Danijela Rajković,s.r.

Željka Jovović,s.r.

PRAVNA POUKA:

Protiv ove presude dozvoljena je žalba u roku od 8 (osam) dana od dana prijema pismenog otpravka iste, preko ovog suda Višem sudu u Podgorici.

ZTO: Danijela Rajković
ZAPISNIČARKA:

SUTKINJA:

Danijela Rajković
Željka Jovović
DN-a: Po primjerak presude dostaviti:

- ODT Podgorica,
- Okrivljenom,
- A/a.

Postupljeno dana ______________
Radnik suda __________________