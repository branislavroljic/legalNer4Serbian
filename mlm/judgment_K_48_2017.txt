U IME CRNE GORE
K.br. 48/17
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog R. M., koga brani S. N., advokat iz B..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 24/17 od 28.03.2017. godine, koju je na ročištu povodom odlučivanja o sporazumu o priznanju krivice zastupao Grujo Radonjić - državni tužilac u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 16.05.2017. godine, donio je
P R E S U D U
Optuženi:

R. M., JMBG ..., od oca M. i majke R., rođene V., rođen .... godine u B..., sa prebivalištem u B... – P..., državljanin Crne Gore, neoženjen, nezaposlen, završio srednju ekonomsku školu, lošeg imovnog stanja, osuđivan i to: presudom Osnovnog suda Bar, K.br. 153/14 od 29.01.2015. godine, zbog produženog krivičnog djela teška kradja u saizvršilaštvu iz čl. 240. st. 1. tačka 1. u vezi čl. 23. st. 2. i čl. 49. KZ CG i osudjen na kaznu zatvora u trajanju od 10 mjeseci.

KRIV JE
Zato što je:

Tokom druge polovine 2016. godine u Baru, neovlašćeno proizveo marihuanu – supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (“Sl.list CG” broj 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je na brdu Sutorman zasadio više sjemenki navedene opojne droge radi proizvodnje, od kojih sjemenki je dobio konoplje ukupne neto mase suve biljne materije od 42,321 grama, koja opojna droga mu je pronađena i oduzeta od strane ovlašćenih službenika Uprave policije – Odsjeka za borbu protiv droge Bar dana 24.02.2017. godine, prilikom pretresa njegove kuće u naselju Polje u Baru,
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 32, 33, 34, 36, 42, 45 i 46 Krivičnog zakonika Crne Gore, te odredbi čl. 226, 229, 303. i 374. Zakonika o krivičnom postupku.

O S U Đ U J E
Na kaznu zatvora u trajanju od 6 (šest) mjeseci.

Na osnovu čl. 75. u vezi čl. 300 st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u količini od 42,321 grama, koja se ima uništiti po pravosnažnosti presude donijete na osnovu sporazuma o priznanju krivice, digitalna vaga za precizno mjerenje marke “Palmscale”, drobilica i “pajpa” za pušenje marihuane.

OBAVEZUJE SE optuženi da na ime troškova krivičnog postupka uplati Višem državnom tužilaštvu u Podgorici iznos od 100,00€ na ime paušala, a sve na račun Vrhovnog državnog tužilaštva broj 832-1187-31, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 24/17 od 28.03.2017. godine, optuženom R. M. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 28.04.2017. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o priznanje krivice okrivljenog.

Na ročištu za razmatranje sporazuma, održanom dana 16.05.2017. godine, sud je pročitao dokaze predložene optužnicom i to: Zapisnik o pretresanju stana i drugih prostorija Uprave policije – Odsjek za borbu protiv droge Bar 47/4 broj 240/14-3/79 od 24.02.2017. godine, potvrdu Uprave policije – Odsjeka za borbu protiv droge Bar 47/4 broj 240/17-3/79 od 24.02.2017.godine, o privremeno oduzetim predmetima na ime R. M., Izvještaj Forenzičkog centra Danilovgrad broj 244/17-2-1008, o hemijskom vještačenju opojne droge –marihuane sa fotoelaboratom od 20.03.2017.godine, Izvod iz registra kaznene evidencije Ministarstva pravde Crne Gore KE 5/2017 od 24.02.2017. godine, za optuženog R. M., Zapisnik o pregovaranju Kt.br. 24/17 od 27.04.2017.godine, Zapisnik o priznanju krivice okrivljenog Kt.br. 24/17 od 27.04.2017. godine i Sporazum o priznaju krivice okrivljenog Kt.br. 24/17 od 27.04.2017. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici opuženog R. M., te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 6 (šest) mjeseci, srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanje predmeta, pa je od optuženog oduzeta opojna droga marihuana u količini od 42,321 grama, koja se ima uništiti po pravosnažnosti presude donijete na osnovu sporazuma o priznanju krivice, kao i digitalne vage za precizno mjerenje marke “Palmscale”, dbrobilice i “pajpa” za pušenje marihuana, za koje predmete zakon predviđa obavezno oduzimanje, a u skladu i sa pomenutim sporazumom o priznanju krivice.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka i to paušala Višem državnom tužilaštvu u Podgorici iznos od 100,00€, koji je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, u roku od 15 dana od dana pravosnažnosti presude, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 16.05.2017. godine
Zapisničar S U D I J A
Novčić Slobodanka Predrag Tabaš
DN-a, po primjerak:

1. VDT Podgorica,
2. Optuženom,
3. Braniocu optuženog,
4. A/A.

Postupljeno, dana 16.05.2017. godine