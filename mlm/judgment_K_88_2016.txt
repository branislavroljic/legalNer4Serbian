K.br.88/16
U IME CRNE GORE
OSNOVNI SUD U CETINJU, sudija Jelena Perović Kovačević, uz učešće Dragane Knežević, kao zapisničara, u krivičnom predmetu protiv okrivljenog J. M., iz C., zbog krivičnog djela krađa iz čl.239 st.1 Krivičnog zakonika Crne Gore, odlučujući o optužnom predlogu Osnovnog državnog tužioca u Cetinju Kt. br.55/16 od 14.10.2016. godine, koji je na glavnom pretresu zastupala Sanja Radunović, državni tužilac u Osnovnom državnom tužilaštvu u Cetinju, nakon glavnog i javnog pretresa održanog dana 20.10.2016.godine, u prisustvu zastupnika optužbe i okrivljenog, izrekao je i istog dana javno objavio

PRESUDU

Okrivljeni: J. M., JMBG ..., zvani M., od oca I. i majke D., rođene L., rođenog ... godine, u C., gdje i prebiva, državljanina C. G., pismenog, sa završenom Višom školom za spoljnu trgovinu, fizički radnik, oženjenog, oca troje djece, lošeg imovnog stanja, neosuđivan
KRIV JE
Zato što je:

U vremenskom period od 30. jula do 30. oktobra 2014. godine, u nas. zv. Crvenkapa III/8, u C., svjestan svog djela čije je izvršenje htio i svjestan da je njegovo djelo zabranjeno, u namjeri da oduzimanjem i prisvajanjem tuđe pokretne stvari, sebi pribavi protivpravnu imovinsku korist u iznosu od preko 150,00 eura, oduzeo i prisvojio električnu energiju vlasništvo oštećene "E." C. G. A.D. N.-E. C., u količini od 7.365,60Kwh električne energije, ukupne novčane vrijednosti od 136,45 eura, na način što je dovodni kabal presjeka 1x sa svog elektro brojila broj 12N4E592514647296, pretplatničkog broja 22144770, premostio vezivanjem na automatske osigurače po jednoj fazi na odvodni kabal brojila 12N4E5B2514647408, pretpatničkog broja ..., koje je u bazi potrošača registrovano na ime J. R., a koji koristi oštećena Ž. M., tako da se utrošena eleketrična energija po jednoj fazi iz njegovog stana registrovala preko brojila koji koristi oštećena Ž. M., što je utvrđeno prilikom kontrole navedenih mjernih mjesta od strane radnika E. C. dana 30.10.2014. godine,
- čime je izvršio krivično djelo iz člana 239. st. 1 Krivičnog zakonika Crne Gore,
Pa mu sud primjenom citiranog zakonskog propisa te članova 3, 4, 5, 13, 15, 36, 42, 52, 53, 54 Krivičnog zakonika Crne Gore te članova 226, 229 i 374 Zakonika o krivičnom postupku izriče:

USLOVNU OSUDU

Kojom mu prethodno utvrđuje kaznu zatvora u trajanju od 30(trideset) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 71,50 eura, kao i 50,00 eura na ime sudskog paušala u roku od 15 dana po pravosnažnosti presude pod prijetnjom prinude naplate.

O b r a z l o ž e nj e
Optužnim predlogom Osnovnog državnog tužilaštva u Cetinju Kt br.55/16 od 14.10.2016. godine stavljeno je na teret okrivljenom J. M. izvršenje krivičnog djela kradja iz čl.239 st.1 Krivičnog zakonika Crne Gore. Zastupnik optužbe je u završnoj riječi ostao pri pdnijetom opužnom aktu, predlažući sudu da okrivljenog oglasi krivim i osudi po zakonu.

Okrivljeni je u odbrani na glavnom pretresu u potpunosti priznao izvršenje krivičnog djela koje mu je stavljeno na teret. Objasnio je da je u perodu od 30. jula do 30. oktobra 2014. godine prisvojio struju u ovoj količini u vrijednosti kako je označeno izrekom presude, tako što je kabal sa svog brojila premostio vezivanjem na automatske osigurače na brojilo koje koristi Ž. M., pa se struja po toj fazi iz njegovog stana registrovala na njeno brojilo. Izuzetno se kaje što je izvršio krivično djelo, štetu je namirio. Saslušan kod Osnovnog družavnog tužilaštva u Cetinju, na zapisniku Kt.br. 55/16 od 19.05.2016. godine, okrivljeni je u bitnom drugačije iznio odbranu pokušavajući da umanji svoju krivicu i krivično pravnu odgovornost, a nakon što mu je predočena razlika u iznijetim odbranama na glavnom pretresu i kod tužioca i na zapisniku Kt.br. 55/16 od 19.05.2016. godine, okrilvjnei je objasnio da je tačno sve što je na glavnom pretersu rekao, te da je to je njegova odbrana, a odbranu kod tužioca je dao nadajući se da neće doći do pokretanja krivčnog postupka.

U završnoj riječi je izrazio iskreno kajanje zbog izvšenog krivičnog djela.

Imajući u vidu jasno i potpuno priznanje okrivljenog, koje u toku postupka nije ničim dovedeno u sumnju, sud je u dokaznom postupku pročitao izvod iz kaznene evidencije na ime okrivljenog J. M., od koga zavisi vrsta i visina krivične sankcije, nakon čega je na saglasan predlog stranaka primjenom čl. 458 st.2 ZKP-a prekinuo dokazni postupak i nije izvodio ostale dokaze predložene optužnim aktom.

Cijeneći jasno i potpuno priznanje okrivljenog kao dokaz, sud je na nesumnjiv način utvrdio da je okrivljeni u vremenskom period od 30. jula do 30. oktobra 2014. godine, u nas. zv. Crvenkapa III/8, u C., svjestan svog djela čije je izvršenje htio, i svjestan da je njegovo djelo zabranjeno, u namjeri da oduzimanjem i prisvajanjem tuđe pokretne stvari, sebi pribavi protivpravnu imovinsku korist u iznosu od preko 150,00 eura, oduzeo i prisvojio električnu energiju vlasništvo oštećene "E." C. G. A.D. N.-E. C., u količini od 7.365,60Kwh električne energije, ukupne novčane vrijednosti od 136,45 eura, na način što je dovodni kabal presjeka 1x sa svog elektro brojila broj 12N4E592514647296, pretplatničkog broja ..., premostio vezivanjem na automatske osigurače po jednoj fazi na odvodni kabal brojila 12N4E5B2514647408, pretpatničkog broja ..., koje je u bazi potrošača registrovano na ime J. R., a koji koristi oštećena Ž. M., tako da se utrošena eleketrična energija po jednoj fazi iz njegovog stana registrovala preko brojila koji koristi oštećena Ž. M., što je utvrđeno prilikom kontrole navedenih mjernih mjesta od strane radnika E. C. dana 30.10.2014. godine, sa kojim radnjama je sa direktnim umišljajem, kao oblikom krivce, ostavrio bitna o bilježja krvičnog djela krađa iz čl.239 st.1 Krivičnog zakonika Crne Gore. Iz odbrane okrivljenog proizilazi da je okrivljeni bio svjestan da svojom radnjom čini krivično djelo, te da je znao da je zabranjeno, pa je to i htio, jer je isti jasno naveo da je znmao da preduzete radnje zabranjene, pa ih je i pored toga preduzeo, postupajući dakle sa direktrnim umišljajem kao oblikom krivice, odnosno bio je svjestan svog djela i htio je njegovo izvršenje.

Iz uvida iz kaznene evidencije koji glasi na ime J. M., izdat od strane Ministarstva pravde broj 02/2-4882/16 od 23.09.2016. godine, utvrđuje se da isti ranije nije osuđivan.

Prilikom odmjeravanja krivične sankcije sud je cijenio sve okolnosti iz čl. 42 Krivičnog zakonika Crne Gore koje utiču da kazna bude manja ili veća, pa je od olakšavajućih okolnosti sud na strani okrivljenog cijenio priznanje izvršenog krivičnog djela, da se radi o porodičnom čovjeku, lošeg imovnog stanja, te posebno njegov raniji život - raniju neosuđivanost, što je sud utvrdio iz izvoda iz kaznene evidencije, dok otežavajućih okolnosti nije bilo. Imajući uz navedeno u vidu i ličnosti okrivljenog kao izvršioca i stepen krivice za izvršeno krivično djelo, sud je mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela čime će u potpunosti biti ostvarena svrha izricanja uslovne osude iz čl. 52 Krivičnog zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog zakonika Crne Gore.

Kako je sud okrivljenog oglasio krivim to je istog obavezao na plaćanje troškova krivičnog postupka i to iznosa od 71,50 eura na ime izrade nalaza i mišljenja vještaka elektrotehničke struke i iznosa od 50,00 eura na ime sudskog paušala, koji iznos je odmjeren shodno složenosti, trajanju postupka i imovinskim prilikama okrivljenog, a sve shodno čl. 226 i 229. ZKP-a.

Na osnovu izloženog, a shodno čl. 374 ZKP-a odlučeno je kao u izreci presude
OSNOVNI SUD U CETINJU

Dana, 20.10.2016. godine
ZAPISNIČAR SUDIJA
Dragana Kovačević,s.r. Jelena Perović Kovačević,s.r.

PRAVNA POUKA:

Protiv ove presude dozvoljena je žalba Višem
sudu u Podgorici, a preko ovog suda, sve u roku
od 8 dana, od dana prijema pisanog otpravka iste.

ZTO: Dragana Kovačević