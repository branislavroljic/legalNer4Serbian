K.br.18/12
U IME CRNE GORE
OSNOVNI SUD U ULCINJU, kao prvostepeni krivični, po sudiji Đokaj Amiru, uz učešće namještenika suda Markoč Roze kao zapisničara, u krivičnom predmetu protiv optuženog P.Ć, iz Ulcinja, kojeg brani Markić Anton, advokat iz Ulcinja, zbog krivičnog djela obljuba sa djetetom iz čl.206 st.1 Krivičnog zakonika, odlučujući po optužnici Osnovnog državnog tužilaštva u Ulcinju Kt.br.258/11-2 od 06.02.2012.godine, nakon održanog usmenog, glavnog i javnog pretresa, dana 16.09.2013.godine, u prisustvu zastupnika optužbe Osnovnog državnog tužioca Muratović Ferihe, okrivljenog i njegovog branioca, donio je, a dana 20.09.2013.godine javno objavio,

P R E S U D U
Optuženi P.Ć, JMBG xxxxxx, od oca Jaha i majke N., rođene Č., rođen ........godine u selo K., Opština Ulcinj, gjde i prebiva, državljanin Crne Gore, oženjen, pismen, srednjeg imovnog stanja, penzioner, osuđivan presudom Osnovnog suda u Kotoru K.br.4/00 od 15.01.2001.godine zbog krivičnog djela falsifikovanje isprave iz čl.221 st.3 u vezi st.1 Krivičnog zakonika, i odmjerena mu je sankcija – zatvor u trajanju od 3 (tri) mjeseca, uslovno na 1 (jednu) godinu i (6) šest mjeseci.

Na osnovu čl.373 tač.2 Zakonika o krivičnom postupku
OSLOBAĐA SE OD OPTUŽBE
Da je:

Dana 29.12.2011.godine, oko 15,00 časova u neposrednoj blizini administrativne zgrade SO Ulcinj, u Ulcinju, izvršio obljubu sa djetetom na način što je sa L.Irođenom xxxxxx.godine, imao seksualni odnos.

- čime bi izvršio krivično djelo obljuba sa djetetom iz čl.206 st.1 Krivičnog zakonika.

Troškovi krivičnog postupka padaju na teret budžetskih sredstava suda.

O b r a z l o ž e nj e
Optužnicom Osnovnog državnog tužilaštva u Ulcinju Kt.br.258/11-12 od 06.02.2012.godine, optuženom P.Ć stavljeno je na teret izvršenje krivičnog djela obljuba sa djetetom iz čl.206 st.1 Krivičnog zakonika. Zastupnik optužbe je do kraja glavnog pretresa ostao pri podignutoj optužnici i u završnoj riječi predložio sudu da okrivljenog oglasi krivim, i s obzirom na nalaz i mišljenje vještaka izrekne mjeru bezbjednosti obaveznog psihijatrijskog liječenja na slobodi.

Optuženi P.Ć je u svojoj odbrani naveo da je dana 29.12.2011.godine nakon što je oko 15,00 časova preuzeo ličnu kartu i vozačku dozvolu u filijali MUP-a Ulcinj, otišao je u tržni centar i odatle se pješke uputio ka Domu zdravlja gdje mu je bilo parkirano vozilo. Dolaskom do semafora, koji se nalazi u neposrednoj blizin administrativne zgrade SO Ulcinj, prišla mu je mlađa ženska osoba, romske nacionalnosti, uhvatila ga za lijevu ruku i na albanskom jeziku mu se obratila riječima “ja sam majka dvoje djece i nemoj da sumnjaš da sam ja nepunoljetna” a zatim mu je rekla "Ajde da idemo da ljubavimo" i da joj za te usluge plati 10 eura. On joj je na te riječi sasvim nepromišljeno reko "ajdemo" i pristao da sa njom ima seksualni odnos za 10 eura. Uputili su se iza administrativne zgrade SO Ulcinj, gdje se nalazi neko rastinje i to u blizini puta. Odmah potom ona ga je uhvatila za pantalone, otvorila mu šlic, izvadila polni organ i počela da ga sisa, ali on se nije u potpunosti uzbudio, već je izmasturbirao pred njom. Nakon što je ovo uradio, ta ženska osoba je od njega tražila novac, pa kako je kod sebe imao 20 eura, rekao joj je da ide do obližnje trafike da ih usitni i potom da joj da 10 eura, kako su se to već prethodno dogovorili. Dalje je naveo da prije nego što je otišao na trafiku ta žensa osoba je otela njegove naočare, a da to nije primjetio. Po dolasku sa trafike pokazala mu je naočare koje je držala u ruci i govorila da ako joj da novac, vratiće mu naočare. U ruci je držao 10 eura i iste joj ponudio, ali je ona odbila govoreći da joj da i drugih 10 eura, koje je držao sa 2,000,00 eura u štednoj knižici njegovog unuka. Kada je primjetila taj novac ona je krenula da uzme sav novac, ali joj nije dozvoli i tada ga je ujela za ruku i uz veliku muku uspio je da zadrži svoj novac, a ona je tada počela da vrišti što je čuo neki prolaznik, a misli da se radi o radniku TV Teuta. Dalje je naveo da onih 10 eura koje je krenuo da da ovoj ženskoj osobi su pale na zemlju gdje ih je pronašao radnik UP Ispostave Ulcinj, kada je došao da interveniše po prijavi ovog prolaznika, te da se još uvijek na njegovoj lijevoj ruci vide otisci od njenog ujeda. Tvrdi da sa tom ženskom osobom romske nacionalnosti nije imao drugu vrstu seksualnog odnosa, osim oralnog. Takođe, nije je dirao po grudima niti drugim djelovima tijela, niti je sa njom razmjenjivao poljupce. Izrazio je žaljenje i neprijatnost zbog svega što se desilo, jer je porodičan čovjek, koji se do sada normalno ponašao, i posebno istakao da ga je velika sramota da na ovakav način bude uveden u situaciju koju niko ne bi poželio.

Sud je u dokazom postupku pročitao iskaz mldb. oštećene I.Ldat kod ovlašćenog tužioca u Ulcinju na zapisniku Kt.br.258/11-2 od 20.01.2012.godine, te izvod iz Matične knjige rođenih br.19-UPI-202/12/376 na ime I.Lod 20.01.2012.godine, izvještaj kliničkog psihologa Kurt Majlinde od 24.01.2012.godine, nalaz i mišljenje tima vještaka neuropsihijatra dr Milić Stanka, psihijatra dr Golubović Željka i psihologa Branke Stepanović Ilić od 09.07.2013.godine, kao i izvod iz KE na ime optuženog P.Ć, izdat od Uprave polcije Ispostve Ulcinj 28 br.03-245-81/2 od 18.01.2012.godine.

Svjedok-oštećena mldb. I.L je pred ovlašćenim tužiocem na zapisniku Kt.br.258/11-2 od 20.01.2012.godine izjavila da je dana 29.12.2011.godine u popodnevnim časovima bila ispred semafora kod administrativne zgrade SO Ulcinj kako bi prosila, kada joj je prišao jedan stariji čovjek i obratio joj se riječima "izvini mogu li da te pitam nešto", a ona mu je rekla da može ukoliko nije nešto bezobrazno. On je u tom trenutku izvadio gomilu novca i rekao da ukoliko pođe sa njim na jedno mjesto da će joj dati sav novac koji drži u rukama, pa je ona pošla za njim iza zgrade SO Ulcinj, neznajući njegove namjere. Tada joj je rekao da želi da spava sa njom i da će za to dati novac, na šta mu je rekla da može ukoliko joj bude dao za to 50,00 eura, a on joj je rekao da joj neće dati samo 50,00 eura nego sav novac koji ima. Ona je pristala na to i odveo je iza jednog žbuna iza opštine, pa joj je rekao da ga oralno zadovolji što mu je ona i uradila, nakon čega su imali seksualni odnos, prije kojeg mu je ona rekal da ne "svrši" u nju, da ne bi ostala trudna, dok joj je on rekao da ne brine, jer će "svršiti" napolje. Međutim, kada je rukom provjerila, ista joj je bila puna sperme zbog čega je počela da viče na njega, a on joj je rekao da ne brine jer će joj dati sav novac. Nakon toga, ovaj čovjek joj je rekao da sačeka tu, da bi on otišao do prodavnice da usitni pare, na šta mu je ona odgovorila da se nisu tako dogovorili, već da joj da sav novac koji ima kod sebe. Tada je ovaj čovjek počeo da trči sa namjerom da joj ne da dogovoreni novac, pa dok je trčao njemu su ispale naočare, koje je uzela i rekla mu da će ih vratiti, jer joj ne trebaju, a on joj je ponovo rekao da ništa ne brine, da će joj dati sav novac i da ga sačeka tu. U tom trenutku vratila mu je naočare, međutim on je ipak nastavio da trči u namjeri da joj ne da novac, a ona je potrčala za njim i uhvatila ga za jaknu, pa je on nju odgurnu i rekao da ide da usitni novac, pa je ona njemu rekla "daj mi pare, znam da su kod tebe pička ti materina”. On ju je tada uhvatio za kosu i bacio na zemlju, te je tada prišao jedan čovjek koji je počeo da ih razdvaja, a za kojeg zna da radi na TV Teuta. Nakon toga je ovom čovjeku rekla da joj da pare koje joj je obećao jer će ga prijaviti policiji i da će poći u zatvor, na šta joj je on odgovorio da u zatvor neće poći jer mu je sin policijac. Ubrzo potom došla je polcija. Nije se pridružila krivičnom gonjenju niti je postavila imovinsko pravni zahtjev.

Iz izvoda iz Matičnog registra rođenih br. 25-UPI-202/12/638 od 19.01.2012. godine proizilazi da je u tom registru koji se vodi za Opštinu Berane pod tekućim brojem 22402 za godinu 1999. izvršen upis rođenja I.L, koja je rođena xxxxxxxx.godine u Berane.

Iz izvještaja kliničkog psihologa Kurt Majlinde od 06.02.2012.godine proizilazi da mldb. I.Lnema formiranu orjentaciju i računanje vremena i kao rezultat toga ne može se zaključiti koliko je imala godina i koliko dugo je živjela u Beranam kod bake, pa u Novom sadu, te u sigurnoj kući u nekom od gradova Srbije, te da je njeno bihevioralno ponašanje rigidno (ukočeno), da se njen umni količnik IQ/v 52 odnosi na laku mentalnu zaostalost, kao i da je intelektualno defektna, te emocionalno lbilna, psihički oštećena, ima poremećaj u emcionalnom i socijalnom prilagođavanju, slabu kontrolu impulsa, naglu promjenu raspoloženja, blagu agresiju, kratkoročnu memoriju i kontradiktorna je. Trenutno boravi u Ulcinju sa majkom i očuhom, drugom ženom očuha i sa mlađom braćom i sestrama, a njen staus je – udata, dok u stvari ne živi sa suprugom, već je on u Podgorici.

Iz nalaza i mišljenja tima vještaka neuropsihijatra dr Milić Stanka, psihijatra dr Golubović Željka i psihologa Branke Stepanović Ilić od 09.07.2013.godine proizilazi da su isti prilikom procjene duševnog stanja optuženog analizirali njegov životni put, zatim su dobijene podatke koji se odnose na psihičko stanje prije i u vrijeme izvršenja krivičnog djela, kao i forenzičko psihijatrijski odnos prema krivičnom djelu koje mu se stavlja na teret. Kod neposrednog psihijatrijskog pregleda došli su do zaključka da optuženi nije ispoljavao psihotične poremećaje, stekli su utisak da se radi o jednostavoj strukturi ličnosti, edukativno i socijalno zapuštenog nivoa sa intelektom na nivou donje granice prosijeka. Anamnestički su dobili podatak da je imao saobraćajni udes i od tada ima padavice(krize svijesti) koji su se ispoljavali sa klonično toničkim grčevima, a periodično sa poremećajem svijesti koje je praćeno sa simptomima konfuznosti, amnezije (nesjećanje) i stereotipnog vladanja koji bi mogli upućivati na epilepsiju temporalnog režnja. Prethodna trauma mozga i epileptički napadi su uzrokovali promjene ličnosti sa simptomima pojačane razdražljivosti, rigidnosti kao i oštećenjem kognitivnih funkcija, pretežno poremećaja neposrednog pamćenja, smetnji rasuđivanja kao i usporenost misaonog procesa.Psihološko testiranje je potvrdilo i klinički aspekt da na testovima inteligencije radi se o osobi ispodprosjenih intelektualnih potencijala. Edukativna zapuštenost i loša motorika je vidljiva u testovnoj proceduri. Na osnovu testa ličnosti, vide se promjene u organicitetu.Infantilan stav, primitivan, sa naznakama regresije. U ponašanju kod ovakve strukture mogu se javljati ispadi u ponašanju, napadi gneva, verbalne agresije.Okrivljeni je kao osoba zaokupljen samim sobom, socijalno distanciran od sredine.Vide se slabi Ego potencijali, površna emocijalnost, nedostatak sposobnosti uviđanja.Kod ovakve strukture, a na osnovu testa ličnosti mogući su agresivni ispadi, i otuda je otežano prilagođavanje u socijalnoj sredini. Obzirom na nizak intelektualni nivo optuženog sa oštećenjem kognitivnih funkcija, shvatanja, rasuđivanja, a imajući u vidu činjenicu da mu je prišla mlađa ženska osoba, ponudila seksualne usluge, sa napomenom da je majka dvoje djece, a da je seksualni odnos obavljen na javnom mjestu, komisija je mišljenja da su njegove sposobnosti da shvatanja značaja djela i sposobnosti upravljanja svojim postupcima bile značajno oštećene imajući u vidu prethodno navedene organske promjene ličnosti. Isto tako zbog ograničenih intelektualnih, kognitivnih, emocionalno afektivnih kapaciteta nije mogao diferencirati da se radi o maloljetnoj osobi, a ponašao se nagonski u smislu zadovoljenja seksualnih nagona što je svojstvo organski promjenjenih ličnosti, a njegovo nagonsko ponašanje potvrdila je i sama oštećena. Dakle, komisija je mišljenja da optuženi P.Ćje osoba ispod prosječnih intelektualnih kapaciteta sa organskim promjenama ličnosti, sa simptomima organskog psihosidroma koji se svrstava u kategoriju težeg duševnog poremećaja. Sposobnost ispitanika da shvati značaj krivičnog djela koje mu se stavlja na teret, kao i njegova sposobnost da upravlja svojim postupcima u vrijeme izvršenja krivičnog djela su bile bitno smanjenje, a imajući u vidu da se radi o osobi sa simptomima organskog psihosindroma, sa oštećenjem kognitivnih funkcija ( shvatanje, rasuđivanje), komisija je mišljenja da optuženi nije bio u stanju da shvati da je oštećena maloljetna osoba.

Iz izvoda iz KE izdat od strane Uprave policije Ispostave Ulcinj 28 br.03-245-81/2 od 18.01.2012.godine na ime optuženog P.Ć proizilazi da je isti osuđivan presudom Osnovnog suda u Kotoru K.br.4/00 od 15.01.2001.godine zbog krivičnog djela falsifikovanje isprave iz čl.221 st.3 u vezi st.1 Krivičnog zakonika, i odmjerena mu je sankcija – zatvor u trajanju od 3 (tri) mjeseca, uslovno na 1 (jednu) godinu i (6) šest mjeseci.

Cijeneći navode optužbe i odbranu optuženog, te sve izvedene dokaze na glavnom pretresu, kako pojedinačno tako i u njihovoj međusobnoj povezanosti, i dovodeći iste u vezu sa navodima odbrane optuženog, sud je našao da nije dokazano da je optuženi P.Ćizvršio krivično djelo za koje je optužen.

Naime, optužnicom Osnovnog državnog tužilaštva u Ulcinju Kt.br.258/11-2 od 06.02.2012. godine optuženom P.Ćstavljeno je na teret da izvršio krivično djelo obljuba sa djetetom iz čl.206 st.1 Krivičnog zakonika, tako što je dana ........godine, oko 15,00 časova u neposrednoj blizini administrativne zgrade SO Ulcinj, u Ulcinju, izvršio obljubu sa djetetom na način što je sa L.Irođenom xxxxxx.godine, imao seksualni odnos.

Međutim, izvedenim dokazima nisu potvrđeni navodi optužbe.

Naime, iz iskaza oštećene mldb. I.Lkoji je sud cijenio kao jasan, uvjerljiv i objektivan, i kao takvom mu poklonio punu vjeru, utvrđeno je da je oštećenoj dana .........godine u popodnevnim časovima dok je bila ispred semafora kod administrativne zgrade SO Ulcinj kako bi prosila, prišao optuženi koji je izvadio gomilu novca i rekao da ukoliko pođe sa njim na jedno mjesto da će joj dati sav taj novac pa je ona pošla za njim iza zgrade SO Ulcinj, neznajući njegove namjere i tada joj je rekao da želi da spava sa njom i da će joj za to dati novac, na šta je ona pristala za iznos od 50,00 eura, ali mu je optuženi rekao da će joj dati sav novac. Nakon što je pristala odveo je iza jednog žbuna iza opštine, pa ga je oralno zadovoljila, nakon čega su imali i seksualni odnos, te kada je primjetila da je ejakulirao u nju počela je da viče na njega, a on joj je rekao da ne brine jer će joj dati sav novac. Nakon toga, optuženi joj je rekao da sačeka tu, da bi otišao do prodavnice da usitni pare, na šta mu je ona odgovorila da se nisu tako dogovorili, već da joj da sav novac koji ima kod sebe, te je on tada počeo da trči sa namjerom da joj ne da dogovoreni novac, pa dok je trčao njemu su ispale naočare, koje je uzela, te kada mu je vratila naočare, on je potrčao u namjeri da joj ne da novac, pa je potrčala za njim i uhvatila ga za jaknu, zatim je on odgurnu i rekao da ide da usitni novac, uhvatio za kosu i bacio na zemlju, i tada je prišao jedan čovjek koji je počeo da ih razdvaja, a za kojeg zna da radi na TV Teuta, a ubrzo potom stigla je polcija. Da se sa oštećenom susreo kod semafora, te da je zatim iza administrativne zgrade SO Ulcinj, gdje se nalazilo neko rastinje i to u blizini puta, oštećena njega oralno zadovoljavala, nakon čega je došlo svađe između njih oko iznosa novca koji je trebao da da oštećenoj, potvrdio je u navodima svoje odbrane i optuženi P.Ć, zbog čega je sud taj dio navoda odbrane optuženog prihvatio, jer je ocijenio da su jasni i uvjerljivi, tim prije što su potvrđeni iskazom oštećene.

Nasuprot dijelu navoda odbrane optuženog P.Ć koji je sud prihvatio, kako je to naprijed navedeno, preostali dio navoda njegove odbrane sud nije prihvati jer je ocijenio da su nelogični, neuvjerljivi i neobjektivni, sračunati sa ciljem izbjegavanja krivice, za učinjeno krivično djelo, jer su isti opovrgnuti i obezvrijeđeni iskazom oštećene I.L, kome je sud poklonio vjeru.

Međutim, iako se optuženi P.Ći oštećena I.Lrazličito izjašnjavaju u pogledu detalja o samom događuju, sud je ipak iz iskaza oštećene i dijela odbrane optuženog utvrdio da su se njih dvoje dana ......godine oko 15 časova sreli kod semafora, u blizini administrativne zgrade SO Ulcinj, nakon čega su otišli iza pomenute zgrade i tamo pored puta, iza nekog rastinja imali seksualni odnos, nakon čega su počeli da se raspravljaju, a što je čuo prolaznik koji je sve prijavio policiji. Činjenicu da su imali seksualni odnos ne spore ni optuženi ni oštećena, s tim što oštećeni kategorično navodi da ga je oštećena samo oralno zadovoljavala, dok je oštećena izjavila da je osim oralnog bilo i druge vrste seksualnog odnosa, a takođe, nijedno od nji ne spori da je oštećena I.Loptuženom trebala da pruži seksualne usluge za novac, s tim što ni oko cijene iskazi im nisu usaglašeni. Ali to što drugačije predstavljaju detalje kritičnog događaja, za sud je irelevantno u odnosu na činjenicu da ne spore da je bilo seksualnog odnosa, ma koje vrste.

Za razjašnjenje ove krivično pravne stvari za sud je od krucijalnog značaja bio nalaz i mišljenje tima vještaka neuropsihijatra dr Milić Stanka, psihijatra dr Golubović Željka i psihologa Branke Stepanović Ilić od 09.07.2013.godine, a ovo iz sledećih razloga: iz nalaz imišljenja tima vještaka sud je utvrdio da je optuženi P.Ćosoba ispodprosječnih intelektualnih potencijala, sa organskim promjenama ličnosti sa simptomima organskog psihosindroma, koji se svrstava u kategoriju težeg duševnog poremećaja, da sposobnost optuženog da shvati značaj krivičnog djela koje mu se stavlja na teret, kao i njegova sposobnost da upravlja svojim postupcima u vrijeme izvršenja krivičnog djela su bile bitno smanjenje, a imajući u vidu da se radi o osobi sa simptomima organskog psihosindroma, sa oštećenjem kognitivnih funkcija ( shvatanje, rasuđivanje), komisija je našla da optuženi nije bio u stanju da shvati da je oštećena maloljetna osoba. Nalaz i mišljenje tima vještaka sud je cijenio kao detaljan, objektivan, jasan i argumentovan baziran na pravilima struke i nauke, pa ga kao takvog u cijelosti i prihvatio. Da je oštećena I.Lbila dijete, u vrijeme kada je sa optuženim imala seksualni odnos sud je utvrdio iz izvoda iz Matičnog registra rođenih br.25-UPI-202/12/638 od 19.01.2012.godine, a koji je sud cijenio kao vjerodostojan iz razloga što je izdat od starne nadležnog državnog organa, u skladu sa njegovim zakonskim ovlašćenjima.

Krivično djelo obljuba sa djetetom iz čl.206.st.1 se sastoji u obljubi sa licem koje nije navršilo četrnaest godina ili vršenje drugog polnog akta sličnog obljubi. Radnja krivičnog djela je obljuba ili drugi polni akt koji se može izjednačiti sa obljubom. Pasivni subjekt je maloljetno lice malađe od četrnaest godina, a u sličaju obljube to je maloljetno lice suprotnog pola, muško ili žensko. Kod sličnog polnog akta djelo se, takođe, može vršiti prema maloljetnom licu muškog ili ženskog pola, s tim što je kod ovog oblika moguće da izvršilac djela i pasivni subjekt bude istog pola (muškog). Djelo je svršeno izvršenjem obljube nad maloljetnim licem mlađim od četrnaest godina i vršenjem sličnog polnog čina. Pristanak maloljetnog lica čak i kada je praćen inicijativom u tom pogledu, ne isključuje postojanje ovog krivičnog djela. Kada se djelo vrši obljubom izvršilac može biti muško ili žensko lice, a u drugom slučaju izvršilac djela može biti samo muško lice. Djelo se može izvršiti samo sa umišljajem, a u pogledu starosnog doba žrtve nije neophodno da učinilac ima tačnu predstavu o broju godina, dovoljno je da je on bio svjestan da se radi o veoma mladom licu i da je mogao pretpostaviti da nije navršilo četrnaest godina. Stoga neće postojati odgovornost za ovo djelo ako je učinilac imao osnovanog razloga da vjeruje da je oštećeno lice starije do četrnaest godina, što bi posebno moglo biti u slučaju nadprosječne fizičke i intelektualne razvijenosti.

Imajući u vidu naprijed utvrđeno činjenično stanje, te bitna obilježja predmetnog krivičnog djela nesumnjivo je da u konkretnom slučaju nije dokazan umišljaj optuženog, odnosno nije dokazano da je optuženi bio svjestan starosne dobi oštećene, a čije je postojanje, kao što je naprijed navedeno, nephodan uslov za postojanje predmetnog krivičnog djela, a što je sud utvrdio na osnovu nalaz i mišljenje tima vještaka koji su se izjasnili da optuženi nije bio u stanju da shvati da je oštećena maloljetna osoba, jer se radi o osobi ispodprosječnih intelektualnih potencijala, sa organskim promjenama ličnosti sa simptomima organskog psihosindroma, koji se svrstava u kategoriju težeg duševnog poremećaja, i sa oštećenjem kognitivnih funkcija, to je sud našao da u konkretnom slučaju nije dokazano da je optuženi P.Ćizvršio krivično djelo obljuba sa djetetom iz čl.206 st.1 Krivičnog zakonika, zbog čega ga je na osnovu čl.373 tač.2 Zakonika o krivičnom postupku oslobodio od optužbe.

Prilikom odlučivanja sud je imao u vidu i druge izvedene dokaze na glavnom pretresu, pa je našao da su isti bez značaja za drugačije odlučivanje u ovoj krivičnopravnoj stvari.

Na osnovu čl.230 st.1 ZKP-a, sud je odlučio da troškovi krivičnog postupka padaju na teret budžetskih sredstava suda, jer je donjeta presuda kojom je optuženi oslobođen od optužbe.

Sa izloženog, odlučeno je kao u izreci presude.

OSNOVNI SUD U ULCINJU

Dana 20.09.2013.godine
ZAPISNIČAR, S U D I J A,
Markoč Roza Đokaj Amir
PRAVNA PUKA: Protiv ove presude može se izjaviti žalba u roku od 15 dana od dana prijema prepisa iste, Višem sudu u Podgorici, a preko ovog suda.

DN-a:

- ODT Ulcinj
- optuženom
- braniocu optuženog adv. Markić Antonu iz Ulcinja
- zakonskom zastupniku mldb. oštećene L.I, I.Ć
- u spise