K.br. 468/06
U IME NARODA
OSNOVNI SUD U BARU, kao prvostepeni krivični, u vijeću sastavljenom od sudije Aleksandre Leković, kao predsjednika vijeća, i sudija porotnika S.D. i J.F., kao članova vijeća, sa zapisničarom Anom Stanišić, u krivičnom predmetu okrivljenog C.V. zbog krivičnog djela - napad na službeno lice u vršenju službene dužnosti iz čl.376 st.3 u vezi sa st. 1. Krivičnog zakonika Crne Gore, po optužnici Osnovnog državnog tužioca u Ulcinju Kt.br. 103/04 od 15.08.2006.godine, nakon održanog glavnog javnog pretresa dana 11.06.2010.godine u prisustvu zastupnika optužbe ODT-a u Ulcinju Darka Đukića, okrivljenog i njegovog branioca adv. D.L. iz Podgorice, dana 15.06.2010.godine donio je i javno objavio

P R E S U D U
Optuženi C.V., od oca M. i majke M, rođene J, rođen ..... godine u B, stalno nastanjen u B, naselje..., Srbin, državljanin Crne Gore, završio ekonomski fakultet, neoženjen,
Na osnovu čl. 363 tč.3 ZKP-a
OSLOBAĐA SE OD OPTUŽBE
Da je:

Dana 29.06.2004. godine, oko 13,22 časa u hladnjači "Centrijadrana" u Baru, prijetio da će napasti službena lica: Osnovnog državnog tužioca iz Bara S. M. u vršenju tužilačke dužnosti, L.V., V.V., M.G., J.M., S.Lj., B.S., D.I. i C.M., radnike MUP-a RCG, u vršenju poslova javne bezbjednosti, na način što je kada su ova lica vršila pretres sadržaja kontejnera prišao istim i povišenim tonom kazao tužiocu S.i M.i "platićeš mi", a ostalim oštećenim kazao "ološi, namještate mi drogu kao mom bratu" i više puta ponovio "svi ste vi ološi",
- čime bi izvršio krivično djelo - napad na službeno lice u vršenju službene dužnosti iz čl.376 st.3 u vezi sa st. 1. Krivičnog zakonika Crne Gore
- jer nije dokazano da je učinio djelo za koje je optužen.

Troškovi postupka padaju na teret budžetskih sredstava suda.

O b r a z l o ž e n j e
Optužnicom Osnovnog državnog tužioca u Ulcinju Kt.br. 103/04 od 15.08.2006.godine optuženom je stavljeno na teret da je izvršio krivično djelo bliže opisano u izreci presude.

Optuženi je u svojoj odbrani u prethodnom postupku u bitnom naveo da je osnivač preduzeća "Montplus kompani" sa sjedištem u Podgorici. Dana 24.06.2004. godine je od strane svog špeditera obaviješten da mu je stigla roba, ali da je zaplijenjena po nalogu istražnog sudije kako bi se pregledala. Špediter Vojvodić mu je rekao da se obrati inspektoru V.iću. Kontaktirao je sa V.ićem koji ga je obavijestio da je tužilac naredio odmrzavanje njegove robe kako bi mogla da se uzorkuje. Došao je kako bi prisustvovao uzorkovanju, špediter mu je pokazao gospođu M.. Prišao joj je i predstavio se, i objasnio joj je da se radi o kvarljivoj robi i da, ukoliko dođe do kompletnog otapanja sokova, oni više neće biti za upotrebu. Nakon što joj se predstavio, M. mu je rekla "sada si mi se obratio tako i nikad više, kako te nije sramota da dođeš tako nepristojno obučen". Na ovo joj je odgovorio " ja sam nepristojno obučen dok razgovarama sa nepristojnim ljudima". Nakon toga je M. naložila policiji da ga udalji sa lica mjesta i da ne prisustvuje otvaranju i uzorkovanju robe. Nakon toga im je rekao da pokušavaju da ga načine kriminalcem i da žele da mu podmetnu drogu kao njegovom bratu. Na glavnom pretresu je dalje pojasnio da se radilo o velikoj vrijednosti robe, a to je bila pulpa za pravljenje sokova. Prvo se obratio V.iću kojeg je pitao kome treba da se obrati, na šta mu je V.ić odgovorio da je nadležan tužilac S.a M.. Potom se njoj obratio i tu je došlo do verbalnog duela izmedju njega i nje. Dalje je pojasnio da je u tom trenutku bio udaljen od M.e i svih ostalih pristunih policajaca nekih 10-tak metara, tako da im nije predstavljao nikakvu prijetnju niti fizičku, niti bilo kakvu drugu. Rekao im je da sve što mu budu uništili da će mu platiti, i da je smisao njegove rečenice bio taj da će mu platiti robu koju mu budu uništili i da to nije bila zapravo nikakva prijetnja. Ove riječi je uputio svima njima, a ne posebno tužiocu. Prema tome, došao je do skladišta da vidi šta se dešava sa njegovom robom, medjutim bilo mu je zabranjeno da prisustvuje pretresu i to ga je iziritiralo. Već je imao problema u porodici pošto je njegovom bratu bilo namješteno nešto sa drogom, pa se bojao da se njemu tako nešto ne desi. Prema tome, nije im prijetio niti je fizički mogao da ih ugrozi, niti ih je mogao spriječiti u vršenju službene radnje, jer je tu bilo 15 službenih lica.

U dokaznom postupku sud je proveo sledeće dokaze: saslušana je svjedok oštećena S. M., oštećeni J.M., S.Lj., C.M., B. S., M.G., L.V., V.V., svjedok P.O, V.S., pročitani su iskazi svjedoka J.LJ., K.N., O.Ž., D.I.a iz prethodnog postupka, pročitan je zapisnik o pretresanju stana i drugih prostorija izvršen od strane CB Bar dana 29.06.2004. godine i od 25.06.2004. godine.

Svjedok oštećena S. M., tadašnji ODT u Baru, je u prethodnom postupku u bitnom navela da su dobili dojavu da će u Luku Bar stići kontejner od neke firme iz Srbije, te da će možda u plastičnim buradima biti droge. Jedan od suvlasnika te firme je bio C.V.. Dana 29.06.2004.godine otišla je u hladnjaču "Centrojadran", a pored nje je bilo više inspektora MUP-a. Pošiljka koja se pretresala je bila u plastičnim buradima i radilo se o voćnoj pulpi, koja se poslije nekoliko dana istopila tako da se jedino tog dana moglo pristupiti pretresu. Kad je bila na licu mjesta prišao joj je neki mladić, koga je prvi put u životu tada vidjela, mršav, visok, obučen u bermudama i obratio joj se riječima "platićeš mi, ti mom bratu smještaš drogu, platićeš mi za ovo", da bi se okrenuo i ovim inspektorima se sličnim riječima obraćao, ali se tačno ne sjeća svih riječi jer je proteklo dosta vremena, ali zna da je bio cijeli arsenal prijetnji i uvreda. Na glavnom pretresu je navela da se zbog proteka vremena ne sjeća šta je sve bilo, te da je i iskaz u istrazi davala 2 godine nakon događaja, smatra da nije oštećena i ne pridružuje se krivičnom gonjenju, niti postavlja imovinskopravni zahtjev.

Oštećeni J.M.o je u svom iskazu u prethodnom postupku u bitnom naveo da je navedenog dana bio u hodniku magacina "Centrojadran" gdje su čekali da se iskrca neka roba. Tu je bila i ODT S. M., kao i kolege iz Podgorice i Bara. Pripremao se za pregled robe koja je trebala da se istovari. U tom trenutku prišao im je jedan momak u bermudama i obratio se tužiocu M.i riječima " Vi mi ovo sve namještate kao i mom bratu, platićete mi ovo", na šta mu je tužilac M. rekla da joj se ne obraća tim tonom i da je nepristojno obučen te da se udalji, medjutim on je opet nešto govorio. Umiješala se policija i kolega L. koji ga je udaljio sa lica mjesta i rekao kolegama da ga privedu. Ne sjeća se tačno riječi koje je izgovorio, ali zna da se C. dosta drsko ponašao. Na glavnom pretresu je dalje naveo da se njemu C. nije lično obraćao, niti prijetio tako da se on ne pridružuje se krivičnom gonjenju, niti postavlja imovinskopravni zahtjev.

Oštećeni S.Lj.a je u svom iskazu u prethodnom postupku u bitnom naveo da je navedenog dana bio u skladištu "Centrojadran" jer su ga pozvale kolege iz Bara radi operativnog rada. Stajao je na hodniku magacina "Centrojadran", tu je bila pristuna ODT iz Bara S.a M. i više ljudi iz policije. Ne zna kada je okrivljeni došao niti je znao ko je on, ali se okrivljeni obratio M.i povišenim tonom, rekavši joj "Vi meni ovo namještate kao što ste namjestili mom bratu, zajedno sa policijom ". M. mu je rekla da se udalji, i pitala ko je on, na šta se on predstavio da je zastupnik neke firme. Kasnije je saznao da se zove C., a on se obraćao M.i uperenim prstom, objašnjavajući da će ona platiti ovo, da je to namještaljka. U tom trenutku umiješali su se kolega L. i načelnik krim. službe i C.a udaljili. Tužilac S.a M. je rekla C.u da je nepristojno obučen i da ne može tako da se ponaša. Kasnije je udaljen od strane policije i priveden u CB Bar. M. ga nije ničim ispravocirala. Nakon odvodjenja u službeno vozilo C. im se obratio riječima "paščadi jedna". Na glavnom pretresu je pojasnio da je u skladištu "Centrojadran" bilo uskladišteno više buradi zapremine 100 ili 200 litara koja su bila zamrznuta, a kasnije je saznao da se radilo o ekstratu ili za slatkiše ili za sladoled. Tada je naišao okrivljeni koji je bio dosta nervozan, koji je izgovarao "Vi ovo meni namjerno radite i znam od koga je", a povišenim tonom se obraćao S.i M.i, kojoj je, koliko se sjeća, rekao da će spustiti loptu i da će imati posla sa njim. Dalje je naveo da se okrivljeni nije njemu lično obraćao niti mu prijetio, te da je sve bilo upućeno tužiocu.

Oštećeni B.S. je u svom iskazu u bitnom naveo da je navedenog dana iz Podgorice došao sa svojim kolegom D.I.om u Bar, kako bi iskontrolisali kontejner u kojem se nalazila smrznuta roba. Dolaskom na lice mjesta zatekli su gospodju S.u M.u koja je vršila dužnost ODT-a, zatim kolegu V.a L.a koji je bio šef kriminalistike CB Bar, tu je bilo još kolega policajaca. Tom prilikom kontejner je bio otvoren, a burad u kojima se nalazila smrznuta roba su istovareni iz kontejnera. Tada je došao C. - vlasnik robe, koji je prišao ODT-u i počeo da objašnjava da je roba koja se nalazi u kontejneru lako kvarljiva i da će na temperaturi preko + 4 stepena biti pokvarena. Međutim, državni tužilac je rekla da će kontejner biti iskontrolisan jer posjeduje nalog od istražnog sudije za pretres. Nakon toga C. se obratio gospodji M.i riječima "hoćete da mi smjetite drogu kao mom bratu, Vi ste ološi, platićete mi Vi zbog ovoga". Tada je ODT izdala naredjenje da se C. udalji, nakon čega su ga službenici CB Bar priveli u CB Bar.

Oštećeni M.G. je u svom iskazu u prethodnom postupku u bitnom naveo da je navedenog dana bio angažovan kao zapisničar prilikom pretresanja sadržaja kontejnera u hladnjači "Centrojadran" u Baru. Pretres je radjen po nalogu istražnog sudije Osnovnog suda u Baru. Navedenom pretresu prisustvovao je vlasnik robe, koji se u početku nije predstavio i koji je tom prilikom pokušao da ODT iz Bara S.i M.i objasni da nema potrebe za pretresanje sadržaja kontejnera jer se radi o kvarljivoj robi, da je ne treba odmrzavati upozoravajući na štetu koja može nastati usled kvarenja materije. Nakon toga gospodja M. mu se obratila i skrenula mu pažnju da je neprikladno obučen, i da njegovo prisustvo u tom momentu nije neophodno, te da će se pretresanje izvršiti. Zamolila je C.a da se udalji i da joj se više ne obraća. Nakon toga se C. obratio svima prisutnima V.u L.u, V.V., J.M.u i dr. na čelu sa C.M., odnosno radnicima "Centrojadrana" Bar uputivši riječi "ološi, namještate mi drogu kao mom bratu" i iste riječi ponovio više puta, a nakon toga se obratio direktno ODT iz Bara S.i M.i riječima "platićeš mi". Nakon ponovljenih riječi "svi ste ološi" izdata je od strane V. L.a policajcima da C.a privedu u CB Bar. Na glavnom pretresu je dalje dodao da misli da je C. bio udaljen nekih 5-6 m od tužioca i ostalih policajaca, da je tu bilo žučne rasprave zato što je C. nastavio da nešto priča, a L. je rekao da se udalji.

Oštećeni L.V. je u svom iskazu datom u prethodnom postupku u bitnom naveo da je radio kao rukovodilac Sektora krim. policije te da su prije kritičnog dana dobili dojavu da se u jednom kontejneru koji stiže u "Luku Bar" nalazi neki materijal koji bi ih mogao interesovati. Tako su taj kontejner, tačnije bazu za sokove smjestili u hladnjaču "Centrojadran" u Baru, koja je prethodno isključena jer je roba trebala da se otopi da bi vidjeli i postupili po dojavama. Dana 29.06.2004.godine došli su u hladnjaču "Centrojadrana", tu je bila ODT S.a M., dosta policajaca CB Bar, zatim radnika sa Carine i špediter. U tom trenutku se pojavilo lice koje je uvozilo ovu robu V. C., govoreći ODT iz Bara S.i M.i da ima sa njom nešto da razgovara, na šta je ona rekla da nemaju šta da razgovaraju i da je ona tu službeno, a C. je tada počeo da viče "ološi" i niz pogrdnih riječi. Ovo je bilo karakteristično jer je više puta ponovio. Kako je bio najstariji po činu, to je naložio da ga odmah izvedu napolje, i kada je C. izašao iz hladnjače pitao ga je kome to govori, a C. mu je odgovorio da misli na sve njih, a onda je počeo i L.u da govori "svi ste ološi i svi ćete platiti, Vi ćete da mi smjestite kao što ste smjestili mome bratu". Na glavnom pretresu je naveo da je riječi "platićeš mi", uputio, kako je to oštećeni shvatio, tužiocu, ali je nije oslovljavao imenom i sve je to glasno govorio, te je tako ove riječi shvatio kao prijetnju. Dalje je naveo da je bio udaljen od C.a nekih 10-tak metara, a toliko su bili udaljeni od njega ostali policajci i tužilac.

Oštećeni V.V. je u svom iskazu na glavnom pretresu naveo da je navedenog dana postojala naredba istražnog sudije Osnovnog suda u Baru radi vršenja pretresa tereta koji je pristigao u "Luku Bar". Tu su bili prisutni službenici krim. policije iz Bara, zatim tužilac, kao i predstavnik firme koja je radila agenturu tereta. Tog dana je imao komunikaciju sa C., kojeg je upoznao da se pretres radi po nalogu istražnog sudije Osnovnog suda u Baru, a ovu komunikaciju je imao putem telefona sa njim oko 11,00 časova. C. je došao u Bar u hladnjaču i tu je došlo do verbalnog konflikta, kojom prilikom je C. koji je bio vidno iznerviran, izrazio sumnju da mu se namješta neko krivično djelo i uglavnom je obraćanje C.a bilo prema tužiocu M.i, a tek onda prema ostalim licima. Dalje je naveo da se može sjetiti samo da je C. rekao "hoćete da mi namjestite kao i mom bratu ", te da se drugih riječi ne može sjetiti. Misli da su bile neke uvrede koje su bile upućene svima njima kao službenim licima. Nakon razgovora izmedju C.a i M.e, L. je dao nalog da se C. sprovede u CB Bar. Ne može se sjetiti kakve su konkretne bile prijetnje upućene od strane C.a. Dalje je naveo da je on sa C. imao normalnu komunikaciju, i da, koliko se sjeća, tek nakon 10 min, nakon dolaska na lice mjesta u nekoj normalnoj komunikaciji koju je imao sa svim službenim licima, počela je komunikacija izmedju C.a i M.e i tada počinje prepirka. Ne može se sjetiti početka kako je došlo do verbalnog duela izmedju njih dvoje jer nije mogao sve da čuje jer je to bio veliki prostor.

Svjedok O.Ž. je u svom iskazu u bitnom naveo da je u to vrijeme vršio funkciju direktora "Centrojadrana". Navedenom prilikom dobio je obavještenje da je u skladištu uskladištena roba posebne vrste, koja je lako kvarljiva i koja traži poseban režim čuvanja do -20 stepeni. Navedenog dana došao je do skladišta, primijetio da se tu nalaze lica iz MUP-a kao i ODT iz Bara. Nakon njegovog dolaska stigao je jedan momak koga su oslovili sa C. i koji se počeo obraćati inspektorima riječima "hoćete od mene da napravite kriminalca, drogaša i preprodavca droge". Nakon odredjenog vremena ODT je dao nalog da se ovo lice udalji što su organi policije i učinili. Ne može se tačno izjasniti kako je i na koji način C. vrijedjao gospodju M.u jer nije čuo riječi koje joj je uputio, jedino što zna je to da je ona izdala nalog da se on udalji.

Svjedok D.I. je u svom iskazu u prethodnom postupku naveo da je navedenog dana obavljao dužnost višeg inspektora Uprave krim. policije za suzbijanje krijumčarenja narkotika. Dolaskom na lice mjesta zatekao je ODT gospodju S.u M.u i ostale kolege iz CB Bar, kao i C.V.. Nakon izlaska iz vozila prisustvovao je sceni kada je C. uputio niz pogrdnih riječi M.i i L.u, nakon čega je M. dala naredjenje V. L. da C.a odvedu sa lica mjesta, kako bi mogli da nastave sa pretresom kontejnera. Ne sjeća se riječi koje je C. uputio gospođi M.i.

Ocjenom izvedenih dokaza nije dokazano da je optuženi izvršio krivično djelo koje mu je optužnicom stavljeno na teret. Tokom postupka je nesporno utvrđeno da je dana 29.06.2004. godine vršen pretres sadržaja kontejnera u kojem je bila roba- smrznuta pulpa, vlasništvo firme "Montplus kompani" čiji je osnivač ovdje optuženi C.V.. Optuženom je stavljeno na teret da je krivično djelo učinio na način što je povišenim tonom kazao tužiocu S.i M.i "platićeš mi", a ostalim oštećenim kazao "ološi, namještate mi drogu kao mom bratu" i više puta ponovio "svi ste vi ološi". Optuženi je u svojoj odbrani naveo da je riječi "platićeš mi" rekao u kontekstu da će mu platiti svu robu koju mu budu uništili, te da to nije bila nikakva prijetnja. Ove riječi je uputio svima njima, a ne posebno tužiocu. Pojasnio je da se radilo o smrznutoj robi, koja je lako kvarljiva i da, ukoliko dođe do kompletnog otapanja sokova, oni više neće biti za upotrebu, te da će za njega nastupiti velika šteta. .

Tokom postupka je nesporno utvrđeno da je optuženi, između ostalih riječi, uputio i riječi "platićeš mi". Oštećena M. je navela da joj je optuženi rekao "platićeš mi, ti mom bratu smještaš drogu, platićeš mi za ovo", oštećeni J.M.o je naveo da je optuženi tužiocu M.i rekao "Vi mi ovo sve namještate kao i mom bratu, platićete mi ovo", zatim svjedok S.Lj.a da je optuženi M.i povišenim tonom rekao "Vi meni ovo namještate kao što ste namjestili mom bratu, zajedno sa policijom ", a da se obraćao M.i uperenim prstom, objašnjavajući da će ona platiti ovo, da je to namještaljka. Takođe, oštećeni B.J je naveo da je C. prišao ODT-u M.i i počeo da objašnjava da je roba, koja se nalazi u kontejneru, lako kvarljiva i da će na temperaturi preko + 4 stepena biti pokvarena. Međutim, državni tužilac je rekla da će kontejner biti iskontrolisan jer posjeduje nalog od istražnog sudije za pretres. Nakon toga C. se obratio gospodji M.i riječima "hoćete da mi smjetite drogu kao mom bratu, Vi ste ološi, platićete mi Vi zbog ovoga". Takođe i svjedok oštećeni M.G. je naveo da je C. tom prilikom pokušao da ODT iz Bara S.i M.i objasni da nema potrebe za pretresanje sadržaja kontejnera jer se radi o kvarljivoj robi, da je ne treba odmrzavati upozoravajući na štetu koja može nastati usled kvarenja materije. Nakon toga se C. obratio svima prisutnima V.u L.u, Veselinu V., J.M.u i dr. na čelu sa C.M., odnosno radnicima "Centrojadrana" Bar uputivši riječi "ološi, namještate mi drogu kao mom bratu" i iste riječi ponovi više puta, a nakon toga se obratio direktno ODT iz Bara S.i M.i riječima "platićeš mi". Oštećeni L.V. je naveo da je V. C., počeo da viče "ološi" i izgovorio je niz pogrdnih riječi "svi ste ološi i svi ćete platiti, Vi ćete da mi smjestite kao što ste smjestili mome bratu". Dalje je naveo da je bio udaljen od C.a nekih 10-tak metara, a toliko su bili udaljeni od njega ostali policajci i tužilac, dok je oštećeni V.V. je u bitnom naveo da se može sjetiti samo da je C. rekao" hoćete da mi namjestite kao i mom bratu ", te da se drugih riječi ne može sjetiti.

Prema tome, iz iskaza svih ovih saslušanih svjedoka se može utvrditi da je optuženi rekao "platićeš mi", ali se takođe, posebno iz iskaza svjedoka M. i B., nesporno utvrđuje da je optuženi prethodno objašnjavao da će se roba pokvariti ukoliko se odmrzne i da je nakon toga rekao "platićeš mi", i to, kako navode svjedoci M. i L., da je te riječi i uputio prisutnim policajcima. Prema tome, iz iskaza ovih svjedoka se nesporno utvrđuje da optuženi nije uputio samo riječi "platićeš mi", već da je optuženi pominjao i štetu koja će mu nastati odmrzavanjem robe, tako da se navedene riječi "platićeš mi", po mišljenju suda, odnose na plaćanje štete koja može nastupiti na njegovoj robi. Ovo posebno proističe iz iskaza J. koji je naveo da je C. rekao, između ostalog, "platićete mi ovo", i S. koji objasnio da se optuženi obraćao M.i uperenim prstom, objašnjavajući da će ona platiti ovo. Ove riječe se ne mogu posmatrati odvojeno od konteksta u kome su izgovorene, i kada se tako posmatraju, po ocjeni suda, ne predstavljaju prijetnju koja u smislu predmetnog krivičnog djela mora biti ozbiljna i ostvarljiva. Takođe i riječi " ološi, namještate mi drogu kao mom bratu, svi ste vi ološi, ne predstavljaju ozbiljnu i ostvarljivu prijetnju. Da se zaista radilo o kvarljivoj robi utvrđuje se iz iskaza svjedoka O.Ž., direktora "Centrojadarana", koji je naveo da se radilo o robi posebne vrste, koja je lako kvarljiva i koja traži poseban režim čuvanja do minus 20 stepeni.

Kako nije dokazano da je optuženi izvršio krivično djelo koje mu je stavljeno na teret, donijeta je presuda kojom se oslobađa od optužbe.

Iskaze svjedoka P.O., V.S.J.LJ, K.N., C.M., sud nije posebno cijenio jer navedeni svjedoci uglavnom nemaju saznanja o tome kako se odigrao predmetni događaj.

Troškovi postupka padaju na teret budžetskih sredstava suda, s obzirom da je okrivljeni oslobodjen od optužbe.

Sa svega izloženog odlučeno je kao u izreci presude.

OSNOVNI SUD U BARU

Dana, 15.06.2010.godine
ZAPISNIČAR, PREDSJEDNIK VIJEĆA – SUDIJA
Ana Stanišić Aleksandra Leković
PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka, a putem ovog suda.

DNA:

1 x spisi
1 x ODT
1 x branilac
1 x okrivljenom