U IME CRNE GORE
K.br. 187/19
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog J.S. koga brani Ć.D., advokat iz N..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 219/19 od 19.12.2019. godine, koju je na ročištu povodom odlučivanja o sporazumu o priznanju krivice zastupala Danka Ivanović Đerić državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 25.06.2020. godine, donio je
P R E S U D U
Optuženi:

J.S., JMB ..., od oca G. i majke S., rođene K., rođen .... godine u B..., sa prebivalištem u H...N.., Đ... bb, neoženjen, završio srednju trgovinsku školu, po zanimanju trgovac, obavlja povremene poslove, srednjeg imovnog stanja, neosuđivan,
KRIV JE
Zato što je:

Dana 10.10.2019.godine, u naselju M...Opština K..., neovlašćeno radi prodaje držao opojnu drogu amfetamin - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list CG" br. 41/18 od 26.06.2018.godine), iako je bio svjestan da postupa neovlašćeno i protivpravno, pa je to i htio, na način što je u čarapi od desne nogavice držao pvc zamotuljak sa opojnom drogom amfetaminom neto mase oko 1,910 grama, a u unutrašnjem džepu ženske jakne koja se nalazila na zadnjem sjedištu vozila kojim je upravljao jednu pvc kesu sa opojnomn drogom amfetamin neto mase 32,873 grama koja droga je pronađena njegovim ličnim pretresom i pretresom vozila, a bila je namijenjena daljoj neovlašćenoj prodaji
- čime je izvršio krivično djelo - neovlašćena proizvodnja, držanje i stavljanje u promet opojne droge iz čl. 300. st.1. Krivičnog zakonika Crne Gore,
Pa ga sud primjenom citiranih zakonskih odredbi, te odredbi čl. 32, 33, 36a, 42, 45 , 46, 51, Krivičnog zakonika Crne Gore, te odredbi čl. 226, 229, 303. i 374. Zakonika o krivičnom postupku
O S U Đ U J E
Na kaznu zatvora, u trajanju od 6 (šest) mjeseci, kao glavnu kaznu, koja kazna će se izdržati, tako što će optuženi istu izdržavati u prostorijama u kojima stanuje, pri čemu optuženi ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija, te da će sud ukoliko optuženi jednom u trajanju od preko 6 časova ili dva puta u trajanju do 6 časova samovoljno napusti prostorije u kojima stanuje, odrediti da ostatak kazne izdrži u Upravi za izvršenje krivičnih sankcija, u koju kaznu će mu se uračunati vrijeme provedeno u pritvoru, počev od 10.10.2019. godine od 14,45 časova do 11.10.2019. godine do 14,55 časova i novčanu kaznu u iznosu od 2.000,00 (dvije hiljade) eura, kao sporednu kaznu, koju je optuženi dužan platiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice i to na račun budžeta Crne Gore broj 832-7113-04, a ukoliko optuženi novčanu kaznu ne plati u roku, sud će novčanu kaznu zamijeniti kaznom zatvora, tako što će za svakih započetih 25,00 (dvadesetpet) eura novčane kazne odrediti jedan dan kazne zatovra, s tim da kazna zatovra ne može biti duža od 6 (šest) mjeseci.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se izriče
MJERA BEZBJEDNOSTI
ODUZIMANJE PREDMETA
ODUZIMA SE opojna droga amfetamin ukupne mase 34,783 grama, koja opojna droga se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice, na ime paušala Višem državnom tužilaštvu u Podgorici, uplati iznos od 50,00 eura, na račun Vrhovnog državnog tužilaštva broj 832-1187-31 i iznos od 50,00 eura na ime paušala Višem sudu u Podgorici, na broj žiro računa 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg gržavnog tužilaštva u Podgorici Kt.br. 219/19 od 19.12.2019. godine, optuženom J.S., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 17.06.2020. godine, Više državno tužilaštvo u Podgorici, dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 25.06.2020. godine, sud je na saglasan predlog stranaka pročitao dokaze predložene optužnicom i to: zapisnik o pretresanju prevoznog sredstva,putnika, prtljaga i drugih pokretnih stvari UP CB Herceg Novi broj 21/3-3-240/19-5422 od 10.10.2019. godine i izvršio uvid u fotodokumentaciju Uprave policije UP CB Herceg Novi broj 488/19 od 10.10.2019. godine, pročitao dvije potvrde o privremeno oduzetim predmetima Uprave policije CB Herceg Novi na ime optuženog J.S. broj 21/3-3-240/19-5421 i broj 21/3-3-240/19-5431 od 10.10.2019. godine, potvrdu o privremeno oduzetim predmetima Uprave policije CB Herceg Novi na ime M.S. broj 21/3-3-240/19-5429 od 10.10.2019. godine, potvrdu o privremeno oduzetim predmetima Uprave policije CB Herceg Novi na ime P.T. broj 21/3-3-240/19-5429 od 10.10.2019. godine, izvještaj o hemijskom vještačenju Forenzičkog centra u Danilovgradu br. 4047/19 od 08.11.2019.godine i izvršio uvid u fotodokumentaciju koja je sastavni dio izvještaja, Izvještaj o toksikološkoj analizi uzoraka krvi i urina broj 795-796/04/1 od 12.12.2019.godine, pročitao Zapisnik o pregovaranju Kt. (sp) br. 140/19 od 16.06.2020.godine, Zapisnika priznanju krivice optuženog Kt.(sp) br. 140/19 od 16.06.2020.godine i Sporazum o priznanju krivice optuženog Kt.(sp) br. 140/19 od 16.06.2020.godine i izvod iz kaznene evidencije Ministarstva pravde Crne Gore na ime optuženog J.S. broj 05/2-72-14246/19 od 21.10.2019. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državna tužiteljka pružila je dovoljno dokaza o krivici optuženog, te da je optuženi izvršio krivično djelo neovlašena proizvodnja, držanje i stavljanje u promet opojnih droga iz čl. 300. st.1. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 6 (šest) mjeseci, koja kazna će se izdržati, tako što će optuženi istu izdržavati u prostorijama u kojima stanuje i novčana kazna u iznosu od 2.000,00 (dvije hiljade) eura, kao sporedna kazna, srazmjerna stepenu krivice optuženog i težini počinjenog krivičnog djela, a posebno kada se ima u vidu da je optuženi mlada osoba (1992. godište), raniji život, tj. neosuđivanost, a što je sud utvrdio iz izvoda iz Kaznene evidencije za optuženog, priznanje izvršenja krivičnog djela, prihvatanja krivice i iskreno kajanje za učinjeno krivično djelo, što je dovelo do efikasnosti okončanja postupka, a koje okolnosti po ocjeni suda opravdavaju ublažavanje kazne optuženom ispod zakonom propisanog minimuma za predmetno krivično djelo, shodno članu 45. i 46. Krivičnog zakonika Crne Gore, te da će se i tako ublaženom kaznom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta i to: opojna droga afetamin ukupne mase 34,783 grama, a koja droga se ima uništiti po pravosnažnosti presude donijete na osnovu sporazuma o priznanju krivice.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao na plaćanje troškova krivičnog postupka, na ime paušala Višem državnom tužilaštvu u Podgorici i sudskog paušala Višem sudu u Podgorici, iznos od po 50,00 eura, a shodno zaključenom sporazumu o priznanju krivice, koje troškove je optuženi dužan platiti u roku od 15 dana od dana pravosnažnosti presude donijete na osnovu sporazuma o priznanju krivice.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 25.06.2020.godine
Zapisničar S u d i j a
Novčić Slobodanka Tabaš Predrag
DN-a:

-VDT Podgorica
- Optuženom
- Braniocu optuženog
- A/A
Pos.dana_______________godine