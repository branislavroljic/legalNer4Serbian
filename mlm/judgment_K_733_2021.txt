K.br. 733/21
U IME CRNE GORE
OSNOVNI SUD U PODGORICI, po sudiji Đuković Goranu, uz učešće namještenika suda Radević Sanje kao zapisničara, u krivičnom predmetu protiv okrivljenog P. M. iz Podgorice, koga brani advokat R. R., zbog krivičnog djela nedozvoljeno držanje oružja i eksplozivnih materija iz člana 403 stav 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 08.03.2022. godine, donio je

P R E S U D U
Okrivljeni:

P. M., sa JMB xxxxxxxxxxxxx, od oca G. i majke J., rodjene L., rodjenog xx.xx.19xx. godine u Podgorici, sa prebivalištem u Podgorici, Ulica V. B. bb, državljanin Crne Gore, završio srednju školu, po zanimanju automehaničar, oženjen, otac jednog djeteta, srednjeg imovnog stanja, ranije osuđivan,
KRIV JE
Zato što je:

Dana 27. septembra 2021. godine, oko 15,30 časova, na javnom mjestu, na raskrsnici Masline-Omerbožovići, Glavni grad Podgorica, svjestan svog djela čije je izvršenje htio i svjestan da je njegovo djelo zabranjeno, neovlašćeno držao i nosio vatreno oružje i municiju, na način što je, suprotno članu 5 stav 2. članu 23 stav 3 i članu 33 stav 1 Zakona oružju( " Službeni list Crne Gore" broj 10/2015), na javnom mjestu, dok je upravljao svojim putničkim vozilom marke " VW Golf 3" registarskih oznaka DG AH xxx, neovlašćeno držao i nosio vatreno oružje i municiju "B" kategorije iz člana 4 stav 2 tačka 11 Zakona o oružju - lovačku pušku marke "Baikal", model IZH-27EM-1C, tipa "Bokerica", kalibra , fabričkog broja 09896, sa dvije patrone koje su se nalazile u cijevima, koje je prethodno sakrio u prostoru ispod zadnjeg branika vozila i za koje nije imao oružani list izdat od strane nadležnog organa, a koje oružje i municiju su policijski službenici pronašli prilikom kontrole i pregleda vozila okrivljenog,
- čime je izvršio krivično djelo nedozvoljeno držanje oružja i eksplozivnih materija iz člana 403 stav 1 Krivičnog zakonika Crne Gore.

Pa sud okrivljenog na osnovu čl. 3, 4, 5, 13, 32, 41, 42 i 51 Krivičnog zakonika Crne Gore i čl. 226 i 374 Zakonika o krivičnom postupku,
OSUĐUJE
Na kaznu rada u javnom interesu od 240 časova, određenu za vrijeme od 6 mjeseci, s tim da izrečena kazna ne može biti duža od 60 časova u toku jednog mjeseca, a u koju kaznu se ima uračunati vrijeme lišenja slobode od 27. septembra 2021. godine od 19,30 časova, do 28. septembra 2021. godine, do 08,17 časova. Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora i to tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca.

Sud okrivljenom, na osnovu čl. 75 st. 1 Krivičnog zakonika Crne Gore,
I z r i č e:

MJERU BEZBJEDNOSTI
Oduzimanje predmeta i to: lovačke puške marke "Baikal", model IZH-27-EM-1C, tipa Bokerica, kalibra , fabričkog broja 09896 sa dvije patrone.

Obavezuje se okrivljeni da ovom sudu na ime paušala uplati novčani iznos od 30,00 eura, u roku od 15 dana od dana pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva u Podgorici Kt. br. 1406/21 od 20.oktobra 2021. godine, okrivljenom P. M., stavljeno je na teret krivično djelo nedozvoljeno držanje oružja i eksplozivnih materija iz člana 403 stav 1 Krivičnog zakonika Crne Gore.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma o priznanju krivice, državna tužiteljka Maja Janković podnijela je sudu dokaze koje je prikupila u prethodnom postupku.

Iz sadržine prikupljenih dokaza na koje okrivljeni i njegov branilac nijesu imali primjedbi, sud je zaključio da je državna tužiteljka pružila dovoljno dokaza o krivici okrivljenog P. M. i da je okrivljeni u vrijeme i na način opisan u izreci ove presude, izvršio krivično djelo nedozvoljeno držanje oružja i eksplozivnih materija iz člana 403 stav 1 Krivičnog zakonika Crne Gore, a nakon što je okrivljeni u svemu prihvatio sporazum o priznanju krivice.

Odlučujući o vrsti i visini krivične sankcije iz sporazuma o priznanju krivice zaključenog između stranaka, sud je cijenio sve okolnosti iz člana 42 Krivičnog zakonika Crne Gore, pa je kao otežavajuću okolnost cijenio raniju osuđivanost koju je utvrdio uvidom iz KE, dok je kao olakšavajuću cijenio porodične prilike i da je otac jednog djeteta, pa mu je izrekao kaznu rada u javnom interesu od 240 časova, određenu za vrijeme od 6 mjeseci, s tim da izrečena kazna ne može biti duža od 60 časova u toku jednog mjeseca, a u koju kaznu se ima uračunati vrijeme lišenja slobode od 27. septembra 2021. godine od 19,30 časova, do 28. septembra 2021. godine, do 08,17 časova, na osnovu čl. 51 st. 1 Krivičnog zakonika Crne Gore. Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora i to tako što će se svakih započetih 60 časova rada u javnom interesu zamijeniti kaznom zatvora u trajanju od jednog mjeseca, nalazeći da ovakva kazna pravedan balans između zahtjeva za individualizacijom kazne i svrhe kažnjavanja i da se ima ostvariti svrha propisivanja i izricanja krivičnih sankcija iz čl. 4 st 2 Krivičnog zakonika Crne Gore.

Sud je okrivljenom na osnovu čl. 75 st. 1 Krivičnog zakonika Crne Gore, izrekao mjeru bezbjednosti oduzimanje predmeta i to: lovačka puška marke "Baikal", model IZH-27-EM-1C, tipa Bokerica, kalibra , fabričkog broja 09896 sa dvije patrone, nalazeći da će se ovakvom mjerom bezbjednosti u potpunosti ostvariti svrha mjera bezbjednosti iz čl. 66 Krivičnog zakonika Crne Gore.

Odluka o paušalnom iznosu zasnovana je na odredbi člana 226 st. 3 Zakonika o krivičnom postupku.

Sa izloženog, odlučeno je kao u izreci presude.

OSNOVNI SUD U PODGORICI

Dana, 08.03.2022. godine
SUDIJA
Goran Đuković, s.r.

PRAVNA POUKA:

Protiv ove presude žalba nije dozvoljena.

ZTO: Sanja Radević
DN-a:

- ODT-u u Podgorici,
- Okrivljenom P. M.

- Braniocu okrivljenog adv. R. R.

- Sudskoj praksi,
- a/a.

Postupljeno dana:__________________
Namještenik suda: _________________
DN-a:

- ODT-u u Podgorici,
- Okrivljenom Vukajlović Milošu, dopisom u Istražni zatvor
- Braniocu okrivljenog adv. Drakulović Radonji
- Sudskoj praksi,
- a/a.

Postupljeno dana:__________________
Namještenik suda: _________________