K. br. 708/18
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraja, u krivičnom postupku protiv okrivljenog M. K., zbog krivičnog djela nedozvoljena trgovina iz čl. 284 st. 3 u vezi st. 2 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 15.03.2019. godine, donio je
P R E S U D U
Okrivljeni: M. K., JMB xxxxxxxxxxxxx, sa nadimkom M., od oca J. i majke Lj., rođene T., rođen xx.xx.19xx. godine u Pg, sa prebivalištem u Pg – G. – M., državljanin Crne Gore, razumije crnogorski jezik, koji je i njegov jezik, penzioner, udovac, otac dvoje djece, pismen, završio srednju školu, srednjeg imovnog stanja, ranije neosuđivan, protiv kojeg se ne vodi postupak za drugo krivično djelo, lišen slobode u periodu od 15.02.2018. godine u 18:00 časova do 16.02.2018. godine u 12:20 časova.

Kriv je

Što je:

Kraja januara 2018. godine, u Pg, svjestan svoga djela čije izvršenje je htio i znajući da je isto zabranjeno, neovlašćeno prodavao robu - duvanske proizvode, čiji je promet ograničen, na način što je, neispunjavajući uslove pod kojima se može baviti prometom duvanskim prozivodima na veliko i malo iz čl. 12 i čl. 14 Zakona o duvanu (Sl. list CG“ br. 48/08, 76/08, 40/11 i 42/15), od NN lica nabavio duvanske proizvode - 4648 bokseva cigareta i to: 70 bokseva cigareta marke „Diplomat“, 293 boksa cigareta marke „De Santis“, 226 bokseva cigareta marke „West“, 248 bokseva cigareta marke „King“, 92 boksa cigareta marke „Code“, 378 bokseva cigareta marke „Corset“, 4 boksa cigareta marke „Drina“, 11 bokseva cigareta marke „LM“, 9 bokseva cigareta marke „FM“, 69 bokseva cigareta marke „Eva Slims“, 72 boksa cigareta marke „Sani“, 166 bokseva cigareta marke „Mac“, 5 bokseva cigareta marke „Gold Classic“ 4 boksa cigareta marke „Prestige“, 578 bokseva cigareta marke „Regina“, 66 bokseva cigareta marke „Fency“, 141 boks cigreta marke „Raquel“, 3 boksa cigareta marke „Trocadero“, 32 boksa cigareta marke „Davidoff“, 53 boksa cigareta marke „Cosmopolitan“, 1 boks cigareta marke „Karelia slims“, 444 boksa cigareta marke „Ashima“, 75 boksova cigareta marke „President“, 75 bokseva cigareta marke „Montreal“, 20 bokseva cigareta marke „Premanent“, 4 boksa cigareta marke „Wils“, 508 bokseva cigareta marke „Royal“, 4 boksa cigareta marke „Miles“, 3 boksa cigareta marke „Marllboro“, 16 bokseva cigareta marke „Mont Gold“, 228 boksova cigareta marke „Bond“, 24 boksa cigareta marke „Cesar“, 71 boks cigareta marke „Bellagio“, 150 boksova cigareta marke „Orgamza“, 55 boksova cigareta marke „Floyd“, 423 boksova cigareta marke „Weston“ i 27 boksova cigareta marke „Forman“, ukupne vrijednosti 32.737,28 €, bez dokaza o porijeklu i akciznih markica Crne Gore, a koje cigarete su pronađene dana 15.02.2018. godine, prilikom pretresa izvršenog od strane ovlašćenih policijskih službenika, u iznajmljenom pomoćnom objektu, vlasništvo V. I., u selu Lj. - GO G.,
- čime je izvršio krivično djelo nedozvoljena trgovina iz čl. 284 st. 3 u vezi st. 2 Krivičnog zakonika Crne Gore.

Pa sud okrivljenom zbog navedenog krivičnog djela primjenom čl. 4 st. 2, čl. 42 st. 1, čl. 51, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229, čl. 303 i čl. 374 Zakonika o krivičnom postupku izriče
USLOVNU OSUDU

Kojom mu utvrđuje kaznu zatvora u trajanju od 4 (četiri) mjeseca, u koju se uračunava vrijeme lišenja slobode u periodu od 15.02.2018. godine u 18:00 časova do 16.02.2018. godine u 12:20 časova i istovremeno određuje da se ona neće izvršiti, ako okrivljeni u roku od 2 (dvije) godine po pravosnažnosti presude ne učini novo krivično djelo.

Na osnovu čl. 284 st. 6 u vezi čl. 75 st. 3 Krivičnog zakonika Crne Gore prema okrivljenom se izriče:

MJERA BEZBJEDNOSTI
ODUZIMANJE PREDMETA
Oduzimaju se od okrivljenog cigarete i to: 70 bokseva cigareta marke „Diplomat“, 293 boksa cigareta marke „De Santis“, 226 bokseva cigareta marke „West“, 248 bokseva cigareta marke „King“, 92 boksa cigareta marke „Code“, 378 bokseva cigareta marke „Corset“, 4 boksa cigareta marke „Drina“, 11 bokseva cigareta marke „LM“, 9 bokseva cigareta marke „FM“, 69 bokseva cigareta marke „Eva Slims“, 72 boksa cigareta marke „Sani“, 166 bokseva cigareta marke „Mac“, 5 bokseva cigareta marke „Gold Classic“ 4 boksa cigareta marke „Prestige“, 578 bokseva cigareta marke „Regina“, 66 bokseva cigareta marke „Fency“, 141 boks cigreta marke „Raquel“, 3 boksa cigareta marke „Trocadero“, 32 boksa cigareta marke „Davidoff“, 53 boksa cigareta marke „Cosmopolitan“, 1 boks cigareta marke „Karelia slims“, 444 boksa cigareta marke „Ashima“, 75 boksova cigareta marke „President“, 75 bokseva cigareta marke „Montreal“, 20 bokseva cigareta marke „Premanent“, 4 boksa cigareta marke „Wils“, 508 bokseva cigareta marke „Royal“, 4 boksa cigareta marke „Miles“, 3 boksa cigareta marke „Marllboro“, 16 bokseva cigareta marke „Mont Gold“, 228 boksova cigareta marke „Bond“, 24 boksa cigareta marke „Cesar“, 71 boks cigareta marke „Bellagio“, 150 boksova cigareta marke „Orgamza“, 55 boksova cigareta marke „Floyd“, 423 boksova cigareta marke „Weston“ i 27 boksova cigareta marke „Forman“, kao predmeti nedozvoljene trgovine.

Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Optužnim predlogom Osnovnog državnog tužilaštva Podgorica Kt. br. 250/18 od 14.11.2018. godine je okrivljenom M. K. stavljeno na teret izvršenje krivičnog djela nedozvoljena trgovina iz čl. 284 st. 3 u vezi st. 2 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegov branilac su zaključili sporazum o priznanju krivice dana 04.03.2019. godine.

Utvrđujući da li postoji dovoljno dokaza o krivici okrivljene za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog, te da je okrivljeni M. K. u vrijeme, mjestu i na način opisan u izreci ove presude učinio krivično djelo nedozvoljena trgovina iz čl. 284 st. 3 u vezi st. 2 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o krivičnoj sankciji iz sporazuma o priznanju krivice, ovaj sud je našao da je predlog stranaka u vezi sa krivičnom sankcijom prihvatljiv, jer je isti u skladu sa interesima pravičnosti, a krivična sankcija odgovara svrsi izricanja uslovne osude u okviru opšte svrhe propisivanja i izricanja krivičnih sankcija. Sud je pritom imao u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o vrsti i visini krivične sankcije, i to njegove lične prilike, odnosno porodične prilike i njegovu životu dob, njegov raniji život, odnosno činjenica da nije osuđivan, kao i njegovo držanje nakon učinjenog krivičnog djela izraženo kroz potpuno i jasno priznanje koje je doprinijelo bržem i efikasnijem okončanju krivičnog postupka te iskreno kajanje, dok otežavajućih okolnosti nije bilo.

Na osnovu čl. 284 st. 6 u vezi čl. 75 st. 3 Krivičnog zakonika Crne Gore, sud je okrivljenom izrekao mjeru bezbjednosti oduzimanje predmeta bliže opisanih u izreci presude, s obzirom na to da se radi o robi i predmetima nedozvoljene trgovine.

Okrivljeni je shodno čl. 226 i čl. 229 Zakonika o krivičnom postupku obavezan da plati troškove krivičnog postupka u iznosu od 90,50 eura. Iznos od 60,50 € odnosi se na ime troškova ekonomsko finansijskog vještačenja, kao i iznos od 30,00 € na ime paušala kao dijela troškova krivičnog postupka, koji iznos je određen prema trajanju i složenosti postupka i imovnom stanju okrivljenog.

Iz navedenih razloga, shodno čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 15.03.2019. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja