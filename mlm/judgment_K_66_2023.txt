K. br. 66/23
U IME CRNE GORE
OSNOVNI SUD U KOLAŠINU, kao prvostepeni krivični po predsjednici suda Čepić Mirjani, kao sudiji pojedicu, uz učešće zapisničara Rakočević. Radice u krivičnom predmetu protiv okrivljenog R. M. iz K. , zbog krivičnog djela građene objekta bez prijave i dokumentacije za građenje iz čl. 326 a Krivičnog zakonika CG, po optužnom predlogu ODT iz Kolašina Kt. br. 85/23 od 27.09.2023. godine, nakon održanog glavnog javnog pretresa dana 14.12.2023. godine u prisusutvu rukovodioca ODT Kolašin Šćepanović Maje, kao i okrivljenog, donio je i javno objavio,

P R E S U D U
Okrivljeni:

R. M., JMBG , od oca I. i majke V., rođene Š., rođen .godine, u M, nastanjen u K. ul. B. br. 38, državljanin , po zanimanju programer, oženjen, pismen, završio srednju školu, srednjeg imovnog stanja, govori crnogorskim jezikom, neosuđivan.

KRIV JE
Zato što je:

Tokom avgusta mjeseca 2023.godine na kat. parcelama 500/1,501/8 i 502/1 K.O S. P., Opština Kolašin, svjestan svog djela, čije izvršenje je htio, znajući da je isto zabranjeno započeo građenje objekta, dimenzija CCA 100 m2, na način što je protivno čl. 91 st.1 Zakona o planiranju prostora i izgradnji objekata ("Sl.list br63/18 od 28.09.2018.godine, 11/19 od 19.02.20219.godine i 82/20 od 06.08.2020.godine") započeo građenje objekta, bez prethodno podnijete prijave i dokumentacije za građenje, pa su na objektu u trenutku vršenja inspekcijskog nadzora bili izvedeni grubi građevinski radovi i to temeljna ploča sa coklom i AB stubovima.

-čime je izvršio krivično djelo građenje objekta bez prijave i dokumentacije za građenje iz čl. 326 a Krivičnog zakonika CG.

Pa mu sud primjenom citirane zakonske odredbe, te čl. 4, 13, 15, 32, 52, 53 i 54 Krivičnog zakonika i čl. 229 i 374 ZKP-a izriče,
USLOVNU OSUDU

Kojom okrivljenom utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko okrivljeni u roku od 1 (jedne) godine ne počini novo krivično djelo.

Obavezuje se okrivljeni na plaćanje sudskog paušala u iznosu od 30,00 €, prednje u roku od 15 dana po pravosnažnosti ove presude uplatom na budžetska sredatva suda – žiro račun broj 832-196-94.

O b r a z l o ž e nj e
Optužnim predlogom ODT Kolašin Kt. br. 85/23 od 27.09.2023. godine stavljeno je na teret okrivljenom R. M.u da je počinio krivično djelo građenje objekta bez prijave i dokumentacije za građenje iz čl. 326 a Krivičnog zakonika CG na način, mjesto i vrijeme činjenično i pravno opisano izrekom presude. Rukovodilac ODT Kolašin do okončanja pretresa ostao je pri podnijetom optužnom aktu navodeći da smatra da je tokom pretresa dokazano da je optuženi izvršio krivično djelo koje mu se stavlja na teret, predlažući sudu da ga oglasi krivim i osudi po zakonu, uzimajući u obzir sve olakšavajuće okolnosti koje stoje na starni optuženog, njegovu neosuđivanost, što ukazuje na njegovo dosadašnje primjerno vladanje u društvu.

Okrivljeni R. M. u svojoj odbrani je priznao izvršenje krivičnog djela koje mu je stavljaneo na teret, te prihavatio krivično-pravnu odgovornost. Navodi da ostaje pri odbrani datoj pred ODT gdje je priznao izvršenje krivičnog djela i u bitnom naveo da je tokom avgusta mjeseca 2023.godine na parcelama koje je dobio u nasledstvo od svog đeda započeo građenje stambenog objekta, te da se i prije dvije godine interesovao za mogućnost pribavljanja građevinske dozvole za izgradnju tog objekta, da su mu mu tada kazali u O. K. da još uvijek nije urađen detaljan urbanistički plan. Kako su prošle dvije godine od tada, smatrao je da je taj plan u međuvremenu usvojen, te je započeo građenje, na način što je izgradio temeljnu ploču sa coklom i AB stubovima. Za izvedene radove ne posjeduje prehodno podnijetu prijavu za građenje i dokumentaciju, a sve sa gore navedenih razloga. Rješenjem urbanističkog inspektora, zabranjeno mu je građenje na tom objektu, te će čekati donošenje DUP-a, kako bi nastavio sa izvođenjem radova na istom.

Obzirom da je okrivljeni upotpunosti priznao izvršenje krivičnog djela za koje se tereti, a po saglasnom predlogu stranaka, sud je shodno čl. 458 st. 2 ZKP-a donio rješenje da se ne provode dokazi predloženi u optužnom aktu ODT-a Kolašin, izuzev onih od kojih zavisi vrsta i težina krivične sankcije za krivično djelo koje mu je stavljeno na teret.

U dokaznom postupku sud je izvršio uvid u izvod iz KE na ime okrivljenog izdatog od starne Ministarstva pravde CG i utvrdio da okrivljeni R. M. do sada nije osuđivan.

Na osnovu priznanja krivičnog djela od strane okrivljenog, sud je nesporno utvrdio da je R. M. počinio krivično djelo građenje objekta bez prijave i dokumentacije za građenje iz čl. 326 a Krivičnog zakonika CG, pa ga je za to krivično djelo oglasio krivim i krivično-pravno odgovornim.

Cijeneći psihički odnos okrivljenog prema izvršenom krivičnom djelu sud je našao da je isti postupao umišljajno tj. da je bio svejstan svog djela i htio njegovo izvršenje znajući da je njegovo djelo zabranjeno, tako što je započeo građenje objekta bez prethodno podnijete prijave i dokumentacije za građenje.

Odlučujući o krivičnoj sankciji za okrivljenog sud je cijenio sve okolnosti koje utiču na odmjeravanje iste a tiču se ličnosti okrivljrnog i krivičnog djela stavljenog mu na teret, pa je od olakšavajućih okolnosti našao je da okrivljeni do sada nije osuđivan, da je porodična osoba, te da je priznao izvršenje krivičnog djela, dok otežavajućih okolnosti nije bilo. Obzirom na iznijeto sud je mišljenja da u konkretnom slučaju stoje uslovi za izricanje uslovne osude, te da će zaprijećenom kaznom zatvora u trajanju od šest mjeseca dovoljno utica na okrivljenog da ubuduće ne vrši krivična djela i da je uslovljeni period od jedne godine dovoljno dug u cilju provjere, a da će se na taj način posti svrha generalne i specijalne prevencije, te izricanja krivičnih sankcija.

Shodno čl. 229 ZKP-a sud je obavezao okrivljenog na plaćanje sudskog paušala u iznosu od 30,00 €, a koji je srazmjeran složenosti i trajanju krivičnog postupka.

Na osnovu izloženog, a shodno čl. 374 ZKP-a, odlučeno je kao u izreci presude.

OSNOVNI SUD U KOLAŠINU

Dana, 14.12.2023 god.

Zapisničar,Predsjednica suda,
Rakičević Radica s.r Čepić Mirjana s.r
PRAVNA POUKA:Protiv ove presude dozvoljena je žalba u roku od 8 dana od dana prijema pisanog otpraka iste Višem sudu u Bijelom Polju, a preko ovog suda.