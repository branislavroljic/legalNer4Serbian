U IME CRNE GORE
K. br. 162/13
OSNOVNI SUD U NIKŠIĆU, sudija Babović Dragan, uz sudjelovanje Krištof Stanke kao zapisničara, u krivičnom predmetu protiv okrivljenog D B zbog krivičnog djela zloupotreba položaja u privrednom poslovanju iz čl. 272 st. 1 KZ, po optužnom predlogu ODT-a Nikšić Kt. br. 58/13 od 02.04. 2013. godine, nakon javnog glavnog pretresa, dana 29.11. 2013. godine u prisustvu zamjenika ODT-a Nikšić L Sofije, okrivljenog i njegovog branioca S D adv. Iz Nikšića, donio je, a dana 02.12 2013. godine i javno objavio

P R E S U D U
Okrivljeni:

DJ B od oca M i majke Ž , rodjene M , rodjenog xxxxxxxxxxxxx.godine u N , sa prebivalištem u mjestu rođenja – ul. B S br.xxx, državljanin Crne Gore, pismen, sa visokom školskom spremom, oženjen, otac troje djece, lošeg imovnog stanja, ranije osudjivan presudom II Opštinskog suda u Beogradu K.br. 799/99 od 14.09.2000 god. Zbog kriv.djela iz čl.195.st.3. u vezi st.1. KZ RS – 3000 dinara novčano i presudom III Opštinskog suda u Beogradu K.br. 94/03 od 31.03.2004.godine zbog kriv.djela iz čl. 251.st.1. u vezi čl.22. OKZ – 1 godina zatvora uslovno na 4 godine,
Na osnovu čl. 373 tač.2 ZKP-a.

OSLOBADJA SE OD OPTUŽBE
Da je:

Dana xxxxxxxxxxx.godine u N kao odgovorno lice, kreditni službenik xxxxxxxxxxxxxxxx u N , zloupotrijebio svoj položaj na način što je ime R M uz njegovu saglasnost preuzimajući pri tom obavezu urednog otplaćivanja podignutog kredita, za svoje potrebe podigao kredit kod navedene banke, na način što je radi obezbjedjivanja neophodnih uslova za dobijanje kredita administrativne zabrane i izjave na ime žiranata R B i K B do čijih je podataka neovlašćeno došao, neovlašćeno, bez znanja tih lica, priključio spisima formiranih po zahtjevu za dodjelu kredita na ime R M na osnovu koje dokumentacije je odobren kredit pod brojem LD0920800007 na iznos od 3.000 eura, koji kredit nije uredno i na vrijeme izmirivao tako da je po istom ostao neuplaćen iznos od 4.065,02 eura, čime je sebi pribavio protivpravnu imovinsku korist, a xxxxxxxxxxx” pričinio imovinsku štetu,
- čime bi počinio krivično djelo zloupotreba položaja u privrednom poslovanju iz člana 272 stava 1 Krivičnog zakonika.

Troškovi krivičnog postupka – paušala u iznosu od 30,oo eura padaju na teret budžetskih sredstava ovog suda.

O naknadi troškova krivičnog postupka okrivljenog koje je isti imao po osnovu angažovanja izabranog branioca, sud će odlučiti posebnim rješenjem nakon pravosnažnosti presude.

O b r a z l o ž e nj e
Optužnim predlogom ODT-a Nikšić Kt. br. 58/13 stavljeno je na teret okrivljenom D B izvršenje krivičnog djela zloupotreba položaja u privrednom poslovanju iz čl. 272 st.1 KZ, pa je zamjenik ODT-a L S , koja je na glavnom pretresu zastupala optužbu, u završnoj riječi ostala pri istoj predlažući sudu da okrivljenog oglasi krivim i osudi po zakonu.

Okrivljeni Dj B u svojoj odbrani pred zamjenikom ODT-a u bitnom istakao da što se tiče podizanja kredita na ime R M koji je predmet prijave, a koji je podignut u julu 2009.godine može da izjavi da je R M njegov rodjak i da ga je zamolio da na svoje ime njegovom kolegi V S koji je inače u tom period bio kreditni službenik “xxxxxxxxxxxxxx” i pokrivao područje Zagrada na kom području živi i R M podigne kredit. R M je znao za koga treba da podgine kredit i on mu je rekao za čije potrebe se kredit na njegovo ime podiže, te je on jedne prilike sa V S išao kući kod R M da obidje porodično imanje istog, jer su krediti uglavnom odobravani za potrebe poljoprivrednih domaćinstava. Tom prilikom V S je preuzeo obavezu da obezbijedi žirante za taj kredit, sobzirom da se isti podizao za njegove potrebe. Nakon završavanja svih formalnosti oko odobravanja tog kredita koje je obavio V S , jer je to bio njegov reon, on je zajedno sa V S i R M pošao do CKB banke gdje je R M podigao novac odobren po tom kreditu, a nakon toga je R M taj novac dao njemu, a on V S Sobzirom da je novac nakon što ga je uzeo od R M predao V S Rašković je to mogao da vidi. Da je novac podignut za potrebe V S može da potvrdi i N D koji je u tom period bio šef kancelarije. Nije mu poznato ko se pojavljuje kao žirant u tom kreditu, jer ga to nije ni interesovalo budući da je taj kredit kao što je već rekao podignut za potrebe V S i njegova obaveza je bila da obezbijedi žirante. Na glavnom pretresu je dodao da se kredit nije mogao odobriti bez potrebne dokumentacije koja podrazumijeva izjave za žirante, mjenično ovlašćenje, kao i kasniju provjeru od kreditnog biroa i šefa kancelarije, te je ta dokumentacija morala biti potpisana sa njihove strane. M kreditna organizacija je imala svoje agente koji su bili zaduženi za odredjene reone i oni su sa tih reona prikupljali dokumentaciju i predavali u mikrokreditnu organizaciju, a kreditni odbor je odobravao te kredite. On nije mogao da donosi dokumentaciju sa drugih terena, već samo sa terena za koji je bio zadužen, i to konkretno reon R V i R . Za reon Ž bio je zadužen njegov kolega V S a to je područje gdje njegov rodjak R M ima prebivalište, te je on njega molio da za račun V podigne kredit. Mjenice su se morale potpisati i od strane žiranata pred agentom koji je bio zadužen za konkretni kredit u ovom slučaju je to bio V S i to u prostorijama banke, makar se tako radilo u predmetima koje je on obradjivao, a da li se mjenica mogla ovjeriti na terenu nije mu poznato. Kompletna dokumentacija za odobravanje kredita mora pratiti ugovor o kreditu, odnosno mora se kompletno nalazitu u dosijeu koji se čuva u banci i dosije je čuvao isključivo agent koji je bio odredjen za područje za koje je kredit odobren, tj. u kojem nosilac kredita ima prebivalište i to u ormaru koji se nalazi u prostorijama banke, a ključ od istog je isključivo posjedovao agent, a ostali agenti nijesu imali pristup ormaru. Istakao je da su predmeti koje je on vodio za vrijeme dok se nalazio na bolovanju odnešeni iz njegovog ormara, a na način što je isti obijen., koje obijanje je prijavio nadležnima u banci, te su ga oni molili da ne podnosi krivičnu prijavu policiji i da će oni to srediti,a da on neće imati nikakvih problema vezano za to. U zavšrnoj riječi je istakao da prihvata završnu riječ svog branioca.

Branilac okrivljenog u završnoj riječi je istakao da ne postoji ni jedan sigurni i valjani dokaz da je Dj B počinio predmetno krivično djelo stavljeno mu na teret optužnim aktom, ni pisani dokaz, a posebno predmet navedenog kredita iz kojeg bi se moglo zaključiti da je optuženi počinio krivično djelo na način kako je to opisano. Ne postoji ni u dokumentaciji banke predmetni kredit što je u toku postupka jasno utvrdjeno , a ne postoje ni administrativne zabrane za žirante R B i K B koji su izjavili da nikada nijesu potpisali bilo kakav dokumenta za dobijanje predmetnog kredita, kao ni o drugim kreditima kod predmetne banke, te traži da sud okrivljenog oslobodi optužbe uz naknadu troškova postupka.

Predstavnik oštećenog xxxxxxxxxxxxxxx se pridružio krivičnom gonjenju protiv okrivljenog i ispostavio imovinsko pravni zahtjev u iznosu od 4.065,02
eura.

Sud je u dokaznom postupku u svojstvu svjedoka saslušao predstavnika xxxxxxxxxx kredit“ D N te svjedoke R M , R B , K B , izvršio uvid u dopis xxxxxxxxxxxxxxx br. 344/13 i u karticu o stanju duga po navedenom kreditu, izvršio uvid u kopiju uplatnice i pročitao izvod iz kaznene evidencije na ime okrivljenog.

Svjedok D N u svom iskazu je u bitnom naveo da mu je poznato da je po zahtjevu Uprave policije u njihovoj banci vršena provjera po kreditu podignutom na ime R M pod brojem LD0920800007 od 27.07.2009.godine, te da banka osim kopije ugovora u elektronskoj formi ne posjeduje nikakvu dokumentaciju koja je formirana po tom ugovoru. Poznato mu je da je u periodu 2009.godine kreditni službenik za reon Z bio V S , ali mu apsolutno nije poznato da je taj kredit podignut za potrebe V S niti mu je bilo šta poznato vezano za prikupljanje dokumentacije koja je bila neophodna za odobravanje kredita i eventualne dogovore izmedju nosioca kredita izmedju R M i lica za čije potrebe je taj novac podigao. Na glavnom pretresu je pojasnio da su se obradjeni predmeti čuvali u kancelarijama u kojima su bili smješteni agenti koji su prikupljali dokumentaciju za odobravanje kredita i po pravilniku agent koji je bio zadužen da čuva predmet trebao je da ima ključ od tog ormara gdje su se predmeti nalazili, medjutim taj pravilnik nijesu poštovali pa su pristupe ovim predmetima imali svi agenti nezavisno jesu li bili zaduženi ovim predmetima ili ne. Istakao je da je iz njihove mikrokreditne organizacije prilikom selidbe iz jednog poslovnog prostora u drugi nestao odredjeni broj predmeta , a to su uglavnom bili sporni predmeti, kao i ovaj zbog kojeg se vodi postupak protiv Dj B . Kredite je odobravala kreditna komisija koju su sačinjavali šef kancelarije i agent koji je obradjivao kredit i makar još jedan član kreditnih službenika. U njihovoj organizaciji su mogli biti odobreni odredjeni iznosi kredita i bez potpisivanja mjenice od strane žiranta i to su za 2009.godinu bili iznosi ispod 5.000 eura, a ovi koji su glasili na veće iznose morala je biti potpisana mjenica od strane žiranta i mjenice su se potpisivale u prostorijama banke, kao i mjenično ovlašćenje, a tako se radilo do kraja 2009.godine. Žirantima se u konkretnom predmetu ne odbijaju iznosi po navedenom kreditu jer ne posjeduju dokumentaciju za istu, a ko je jednu ratu po navedenom kreditu uplatio ne može se izjasniti. Dok se vršilo preseljavanje predmeta iz jednog objekta u drugi Dj s je bio na bolovanju.

Svjedok R M u svom iskazu u bitnom je istakao da se sredinom 2009.godine u jednoj od kafana u gradu sreo sa D B koga poznaje od ranije. Tom prilikom ga je Dj zamolio da u svoje ime,a za račun Dj podigne kredit u iznosu od 3.000 eura kod „xxxxxxxxxxxxxx i u tom momentu mu nije bila poznata činjenica da je D bio radnik navedene banke. Dj mu je tada rekao da će on obezbijediti cjelokupnu dokumentaciju neophodnu za kredit i obezbijediti žirante pa je on prihvatio da D izadje u susret. D mu nije pominjao koja lica će biti žiranti po tom kreditu, a što njega nije ni interesovalo, jer nije bio u obavezi da preduzima bilo koje radnje koje se odnose na postupak za odobravanje kredita. Tri četiri dana nakon njihovog susreta telefonom ga je pozvao Dj B te mu kazao da je „xxxxxxxxxxxx“ odobrila kredit na njegovo ime u iznosu od 3.000 eura, kojom prilikom mu je rekao da dodje u CKB banku kako bi podigao novac. Tog dana sa D B i sa još jednom nepoznatom muškom osobom, došao je na šalter CKB banke kada mu je službenik banke dao neku dokumentaciju koju je potpisao, a onda mu je isplatio novac u iznosu od 3.000 eura. Za svo to vrijeme u banci su bili D B i ovo njemu nepoznato lice. Nakon što je od službenika banke preuzeo novac odmah ga je predao Dj B , kojom prilikom mu je B rekao da će uredno otplaćivati kredit i da on nema razloga da se sjekira oko otplate tog kredita. Naknadno je saznao da je jedna od žiranata po navedenom kreditu njegov otac R B i komšija K B , kao i to da se kredit na ime koga je Dj B dao 3.000 eura ne otplaćuje. Navedeno je saznao jer mu Pxxxxxxxxxxxxnije odobrila kredit za koji je bio zainteresovan, obzirom da imaju podatak da je nosilac kredita kod „xxxxxxxxxxxxxxxx i da se taj kredit ne otplaćuje. D B mu je naknadno rekao da je lice koje je sa njim bilo u xxxxxxxxxx banci kada mu je predao 3.000 eura na ime kredita V S ali on sa njim nije imao nikakav dogovor oko predmetnog kredita, niti se sa njim ranije sretao. Na glavnom pretresu je istakao da mu nije poznato ko je referent za područje Z gdje on inače živi, te ne zna ni ko je V S , kao i da nije nikakve papire potpisao prije nego što je došao u banku da podigne novac.

Svjedok R B u svom iskazu pred zamjenikom ODT-a u bitnom je istakao da poznaje Dj B ,a poznaje i V S koji je bio kreditni referent za područje sela Z gdje on živi, ali se ni sa jednim ni sa drugim nikad nije dogovarao oko bilo kakvog kredita, niti je u toj banci podizao kredit. Za kredit koji se kod „xxxxxxxxxxxxxx Nikšić vodi na ime njegovog sina R M saznao je tek negdje početkom ove godine kad je kod xxxxxxxxxxxxxxx planirao da podigne kredit kada su mu radnici banke saopštili da ne može podići kredit jer je bio žirant kod „xxxxxxxxxxx za neki kredit koji nije otplaćen. Tada su mu rekli da je žirant za dva žiranta kod te banke, pa je pošao u xxxxxxxxxxxx banku i tamo su ga obavijestili da se po njihovoj evidenciji vodi kao žirant za dva kredita i to jedan na ime njegovog sina R M , a drugi na ime neke gospodje D za koju on nikada nije čuo. Što se tiče kredita koji se vodi na ime njegovog sina R M sa sigurnošću tvrdi da nikad nikakav papir kojim prihvata obavezu da bude žirant po tom kreditu nije potpisao, niti je njegov sin od njega to kad tražio. Tek nakon saznanja za navedeni kredit svog sina je pitao za isti i on mu je rekao da je tačno da je on pristao da se na njegovo ime podigne kredit za potrebe D B i da je novac koji je podigao u banci istog momenta dao Dj B Nije mu poznato da je neko od kreditnih referenata te banke, znači ni V S ni Dj B dolazili kod njegovog sina da provjeravaju da li ispunjava uslove za dobijanje kredita, a moglo se desiti da neko dodje, a da on sa tim nije upoznat. U banci je tražio da mu pokažu tu dokumentaciju po kojoj je pristao da bude žirant R M za taj kredit, ali su mu tada kazali da ne posjeduju nikakvu dokumentaciju na navedeni kredit. Na glavnom pretresu je istakao da nikada ranije nije bio korisnik kredita kod „xxxxxxxxxxx niti je ikada žirirao bilo kome kod te banke, a nije ni potpisivao bilo kakve akte po istom. U xxxxxxxxxxxxxxxx je tražio da mu pokažu dokumentaciju, kao i njegove potpise na istoj, medjutim nijesu nikada mu nijesu ništa od te dokumentacije dostavili na uvid, a takodje su mu kazali da ta dokumentacija ne postoji.

Svjedok K B u svom iskazu pred zamjenikom ODT-a u bitnom je istakao da poznaje R M , ali da nikada sa njim nikakav dogovor oko podizanja kredita niti žiriranja nije imao. Negdje početkom ove godine njega je zvao R M i rekao mu da se u nekom kreditu koji se vodi na njegovo ime kod „xxxxxxxxxxxxxx“ pojavljuje kao žirant i da će ga vjerovatno zbog tog kredita pozivati da da izjavu, pa sobzirom da mu ništa ni o kakvom kreditu nije bilo poznato otišao je kući kod D B da ga pita odakle njegovi podaci u dokumentaciji kod „xxxxxxxxxxxxxxx a kod istog je pošao zato što je u tom periodu kad je taj kredit podignut, znači u toku 2009.godine D bio kreditni referent za područje K , gdje je on nastanjen. Tom prilikom Dj mu je rekao da on ništa ne zna o tome odakle njegovi podaci u toj dokumentaciji, te da ako on nešto misli da je Dj kriv, da ga tuži. Nakon toga pošao je u prostorije „xxxxxxxxxxxxxxxx banke“ gdje ga je primio šef kancelarije D N i u nekoj evidenciji koju je imao u računaru pronašao je da je registrovan kao žirant R M U toj evidenciji koju je imao uporedjivanjem sa njegovom ličnom kartom utvrdio da je broj lične karte tačan, ali mu nije mogao dati na uvid nikakvu dokumentaciju, odnosno izjavu za žiranta koju je on navodno potpisao, te ni administrativnu zabranu za njega kao žiranta i rekao mu da oni tu dokumentaciju nemaju. Tvrdi da nikakvu dokumnetaciju kojom pristaje da bude žirant R M u „xxxxxxxxxxxxxxx“ nije imao, niti je bilo ko to od njega tražio, a nije potpisao dokumentaciju kojom pristaje da bude žirant ni bilo kom drugom licu. U toj banci nikada nije podizao nikakav kredit, niti je bio kome žirant i otkud su se njegovi podaci našli u tom ugovoru ne može objasniti. Ne zna ko je V S i osoba sa tim imenom nikada nije kao kreditni referent te banke nije radio na području K gdje on živi. Na glavnom pretresu je dodao da nikada nije dizao kredite, niti je ikada ikome žirirao, te da kod D N nije našao ni kopiju svoje lične karte.

Iz dopisa „xxxxxxxxxxxxxxx br. 344/13 od 31.01.2013.godine utvrdjeno je da dokumentacija po ugovoro o zajmu LD0920800007 od 27.07.2009.godine zaključenog sa korisnikom zajma A J se ne može pronaći u njihovoj arhivi ni u originalnoj ni u skeniranoj formi iz njima nepoznatog razloga.

Iz kopije uplatnice br. 0100702 je utvrdjeno da je na ime klijenta R M uplaćena suma 140,oo eura dana 31.08.2009.godine.

Iz kartice o stanju duga po navedenom kreditu na dan 30.01.2013.godine utvrdjeno je da je ukupan dug po kreditu 4.065,02 eura.

Okrivljeni Dj B negira izvršenje krivičnog djela stavljenog mu na teret navodeći da je svog rodjaka R M zamolio da podigne kredit na svoje ime, a na račun njegovog druga V S te da je V preuzeo obavezu da obezbijedi žirante za navedeni kredit. Svjedok R M u svom iskazu je istakao da se sredinom 2009.godine sreo u nekoj kafani sa D B koga poznaje od ranije i da ga je Dj zamolio da u svoje ime, a za njegov račun podigne iznos od 3.000 eura kod xxxxxxxxxxxxxxxx“, te da će on obezbijediti cjelokupnu dokumentaciju neophodnu za kredit i obezbijediti žirante pa je on prihvatio da Dj izadje u susret. Svjedoci R B i K B koji se u spornom kreditu navode kao žiranti su jednoglasno istakli da nikada nikome nijesu žirirali kod te banke, te da nijesu potpisivali bilo kakve akte po kreditu, niti su oni ikada podizali kredite u navedenoj banci, te im nije jasno odakle se pojavljuju kao žiranti spornog kredita. Ovi svjedoci su takodje istakli da su nakon saznanja da se pojavljuju kao žiranti išli u „xxxxxxxxxxxx te zahtijevali da im se pokaže dokumentacija i izjave za žiranta koje su oni navodno potpisali, medjutim u banci su im kazali da ne posjeduju dokumentaciju o spornom kreditu. Svjedok D N je istakao da je iz njihove mikrokreditne organizacije prilikom selidbe iz jednog u drugi poslovni objekat nestao odredjeni broj predmeta, te da u banci ne posjeduju dokumentaciju za navedeni kredit, a da je jedna rata po navedenom kreditu uplaćena, a ko je uplatio nije se mogao izjasniti, takodje se iz uplatnice br. 0100702 ne može utvrditi ko je uplatu izvršio i po kom kreditu, jer ista ne posjeduje te podatke. I pored navedenih iskaza sud nije mogao na nesumnjiv način utvrditi da je okrivljeni počinio krivično djelo koje mu je stavljeno na teret, jer iz dopisa xxxx„xxxxxxxxxxxxxx br. 344/13 od 31.01.2013.godine proizilazi da dokumentacija po kreditu LD0920800007 od 27.07.2009.godine zaključenog sa korisnikom kredita R M se ne može pronaći u njihovoj arhivi ni u orginalnoj ni u skeniranoj formi, a što je u svom iskazu potvrdio i svjedok D N
Kako nema dokumentacije za sporni kredit sud nije mogao provjeriti navode optužbe, odbrane okrivljenog, te saslušanih svjedoka, te se na pouzdan način nije moglo utvrditi da je okrivljeni počinio navedeno krivično djelo kako mu je to optužbom stavljeno na teret, a takodje se ne može utvrditi da li se dogovor Dj i R M odnosi upravo na kredit koji je predmet ovog optužnog akta.

Na osnovu utvrdjenog činjeničnog stanja sud cijeni da nema sigurnih dokaza da je okrivljeni počinio krivično djelo stavljeno mu na teret, pa je sud shodno načelu in dubio pro reo iz čl.3.st.3. ZKP-a odlučio kao u izreci ove presude.

Kako je okrivljeni oslobođen od optužbe u smislu čl. 230 st. 1 ZKP-a, troškovi krivičnog postupka - paušala isplaćuju se iz posebnog razdjela budžeta za rad sudova, o troškovima koje je okrivljeni imao po angažovanju branioca, sud će odlučuiti posebnim rješenjem nakon pravosnažnosti presude.

Sa svega izloženog a primjenom čl. 373 tač. 2 ZKP-a, odlučeno je kao u izreci presude.

OSNOVNI SUD U NIKŠIĆU dana, 02.12. 2013. godine

ZAPISNIČAR,
Krištof Stanka, s.r.

SUDIJA,
Babović Dragan, s.r.

Za tačnost otpravka tvrdi i ovjerava
namještenik suda
PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema, preko ovog suda Višem sudu u Podgorici.