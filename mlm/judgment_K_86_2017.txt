K.br. 86/17
U IME CRNE GORE
VIŠI SUD U PODGORICI, po sudiji pojedincu, sudiji Miljani Pavlićević, uz učešće savjetnika Vukčević Novaka i Hide Rašić, kao zapisničara, u krivičnom predmetu protiv optuženog P. D., zbog krivičnog djela - neovlašćena proizvodnja, držanje i stavljanje u promet opojnih droga iz čl. 300 st.1 KZ CG, po optužnici Višeg državnog tužilaštva u Podgorici Kt.br. 5/17 od 30.06.2017. godine, koju je na ročištu povodom odlučivanja o sporazumu o priznanju krivice zastupao državni tužilac u Višem državnom tužilaštvu Maja Jovanović, nakon pravosnažnosti rješenja o usvajanju sporazuma o priznanju krivice, dana 22.09.2017. godine, donio je
PRESUDU

Optuženi:

P. D., JMBG ., od oca Đ. i majke S.e, rođene J., rođenog 03.07.1984. godine u N., sa prebivalištem u N. - ul. Š. br. 84, državljanin C. G., autolimar, nezaposlen, neoženjen, bez djece, pismen, završio srednju mašinsku školu, lošeg imovnog stanja, neosuđivan, u pritvoru od 31.01.2017. godine do 28.5.2017. godine.

KRIV JE
Zato što je:

Dana 23.12.2015. godine i dana 31.12.2015. godine, u N., neovlašćeno radi prodaje držao opojnu drogu - marihuanu, supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koja se može koristiti za proizvodnju droga ("Sl.list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je istu pakovao u manje zamotuljke i za neutvrđene novčane iznose prodao i to dana 23.12.2015. godine, G. N. šest PVC pakovanja opojne droge marihuane u količinama 0,238 grama, 0,361 grama, 0,308 grama, 0,290 grama, 0,270 grama i 0,307 grama i dana 31.12.2015. godine V. M. prodao jedno PVC pakovanje opojne droge marihuane u količinu od 0,415 grama, koju opojnu drogu su ovlašćeni policijski službenici CB Nikšić pronašli i oduzeli.

-čime je izvršio krivično djelo - neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore,
pa ga sud primjenom članova 4 stav 2, 32, 36, 42, 45 st.1 tač. 3 , 46 st. 1 tač.3 Krivičnog zakonika CG, te članova 303 st.1, 226, 229 i 374 Zakonika o krivičnom postupku
OSUĐUJE
Na kaznu zatvora u trajanju od 6 (šest) mjeseci u koju kaznu mu se uračunava vrijeme provedeno u pritvoru od 31.01.2017.godine do 28.05.2017.godine.

Obavezuje se optuženi P. D. da na ime troškovakriv. postupka Budžetu Crne Gore uplati iznos od 1.970,00 eura, a na ime sudskog paušala da plati novčani iznos od 100 eura na račun Vrhovnog državnog tužilaštva Crne Gore br.832-1187-31 koji se vodi kod P. b."S. G. g." AD Podgorica se u roku od 15 dana po pravosnažnosti presude pod prijetnjom prinudnog izvršenja.

Na osnovu čl. 75 st.1 i 300 st.7 Krivičnog zakonika Crne Gore sud optuženom P. D. izriče:

MJERU BEZBJEDNOSTI - ODUZIMANJE PREDMETA
Od optuženog P. D.ima se oduzeti opojna droga - marihuana ukupne količine 2,189 grama, kao predmet izvršenja krivičnog djela, a koja droga se ima uništiti, nakon pravosnažnosti presude i za koju zakon predviđa obavezno oduzimanje.

O b r a z l o ž e nj e
Optužnicom Višeg državnog tužilaštva u Podgorici Kt.br. 5/17 od 30.06.2017. godine, okrivljenom P. D. stavljeno je na teret izvršenje krivičnog djela - neovlašćena proizvodnja, držanje i stavljanje u promet opojnih droga iz čl. 300.st.1. Krivičnog zakonika Crne Gore.

Dana 20.09.2017. godine državni tužilac u Višem državnom tužilaštvu u Podgorici Maja Jovanović dostavila je ovom sudu sporazum o priznanju krivice Kt. br. 5/17 od 20.09.2017. godine, kao i zapisnik o pregovaranju stranaka Kt.br. 5/17 od 20.09.2017. godine.

Na ročištu za razmatranje sporazuma, održanom dana 22.09.2017. godine, sud je pročitao dokaze predložene optužnicom, i to: Zapisnik o pretresanju stana i drugih prostorija uprave policije - SKP -Odsjeka za suzbijanje droge i krijumčarenja - Grupa za suzbijanje droge Nikšić Ku.br.22 od 31.01.2017. godine na ime okrivljenog, potvrdu o privremenom oduzetim predmetima Uprave policije - SKP - Odsjeka za suzbijanje droge i krijumčarenja - Grupa za suzbijanje droge Nikšić Ku.br.22 od 31.01.2017. godine, službenu zabilješku Uprave policije - Odsjeka za borbu protiv droge - Grupa za suzbijanje droge Nikšić br. 240/15-1/148 od 23.12.2015. godine, zapisnikom o pretresanju lica Uprave policije - Odsjeka za borbu protiv droge - Grupa za suzbijanje droge Nikšić br. 240/15-1/141 od 23.12.2015. godine, dvije potvrde o privremenom oduzetim predmetima i dvije potvrde o vraćanju privremeno oduzetih predmeta Uprave policije - Odsjeka za borbu protiv droge - Grupa za suzbijanje droge Nikšić br.22 od 23.12.2015. godine, službenu zabilješku Uprave policije - Odsjeka za borbu protiv droge - Grupa za suzbijanje droge Nikšić br. 240/15-1/149 od 31.12.2015. godine, dvije potvrde o privremenom oduzetim predmetima Uprave policije - Odsjeka za borbu protiv droge - Grupa za suzbijanje droge Nikšić br. 240/15-1/149 od 31.12.2015. godine; izvještaj o hemijskom vještačenju Forenzičkog centra Danilovgrad broj 876/1/17 od 15.03.2017. godine i 876/17 od 20.03.2017. godine i fotodokumentacije istih.

Iz sadržine izvedenih dokaza na koje je optuženi i njegov branilac nijesu imali primjedbe, proizilazi da je Viši državni tužilac pružio dovoljno dokaza o krivici optuženog P. D., pa sud, a nakon što je u svemu prihvatio sporazum o priznanju krivice, utvrđuje da je optuženi u vrijeme i na način opisan u izreci presude izvršio krivično djelo - neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore, pa ga je oglasio krivim.

Prilikom odlučivanja o izboru vrste krivične sankcije i njene visine, a shodno čl. 42 st.1 Krivičnog zakonika CG, koja je utvrđena za optuženog u skladu sa sporazumom o priznanju krivice zaključenog između stranaka, sud je našao da je predlog stranaka u vezi sa izrečenom krivičnom sankcijom - kaznom zatvora u trajanju od 6 (šest) mjeseci prihvatljiv i u skladu sa interesima pravičnosti, a izrečena kazna odgovara svrsi kažnjavanja u okviru opšte svrhe izricanja krivičnih sankcija. Naime, odmjeravajući navedenu kaznu, sud je istu ublažio po visini, a shodno čl. 45 i 46 Krivičnog zakonika Crne Gore, našavši prethodno da u odsustvu otežavajućih okolnosti, olakšavajuće okolnosti koje je utvrdio na strani optuženog, da je riječ o nezaposlenom licu, lošeg imovnog stanja, te da prethodno nije osuđivan, predstavljaju naročito olakšavajuće okolnosti i takve su prirode da će se u konkretnom slučaju i sa ublaženom kaznom postići svrha kažnjavanja predviđena čl. 32 Krivičnog zakonika Crne Gore, a u okviru opšte svrhe krivičnih sankcija iz čl. 4 st. 2 Krivičnog zakonika Crne Gore.

Kako je optuženi oglašen krivim, sud ga je shodno čl. 226 i 229 Zakonikao krivičnom postupku obavezao i na plaćanje troškova kriv. postupka koji se odnose na nagradu braniocu poslužbenoj dužnosti adv. Begović Zdravku iz Podgorice u iznosu 1790 eura, koji je dužan uplatiti Budžetu Crne Gore, te je optuženog obavezao nan plaćanje paušala u iznosu od 100 eura, koje je dužan uplatiti na račun Vrhovnog državnog tužilaštva Crne Gore na br.832-1187-31 koji se vodi kod P. b. - "S. G. g." AD Podgorica, a sve u skladu sa Sporazumom o priznanju krivice koji je zaključen izmedju stranaka.

Na osnovu čl. 75 st.1 i 300 st.7 Krivičnog zakonika Crne Gore sud je optuženom P. D.izrekao mjeru bezbjednosti - oduzimanje predmeta i to opojne droge - marihuane ukupne količine 2,189 grama, kao predmet izvršenja krivičnog djela, a koja droga se ima uništiti, nakon pravosnažnosti presude i za koju zakon predviđa obavezno oduzimanje.

Na osnovu izloženog, a shodno odredbi čl. 303 st.1 Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana 22.09.2017. godine.

ZAPISNIČAR SUDIJA
Hida Rašić ,s.r. Miljana Pavlićević,s.r.

Za tačnost pismenog otpravka
namještenik suda,