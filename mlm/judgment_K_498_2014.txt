K.br. 498/14
U IME CRNE GORE
OSNOVNI SUD U PODGORICI, po sudiji Goranu Đukoviću, uz učešće namještenika suda Ane Maraš, kao zapisničara, u krivičnom predmetu protiv okrivljenog O. B., zbog krivičnog djela utaja iz čl. 243 st. 2 u vezi st. 1 Krivičnog zakonika Crne Gore, odlučujući po optužnici supsidijarnog tužioca „S..“ DOO Podgorica, od 22.07.2014.godine, koje je zastupao punomoćnik, advokat M. N., nakon, glavnog i javnog pretresa održanog dana 09.11.2016.godine, u prisustvu punomoćnika oštećenog, okivljenog i njegovog branioca adv. L. I., izrekao i dana 14.11.2016. godine javno objavio

PRESUDU

Okrivljeni: O. B., od oca Z., majke N. rodjenje Dj., rodjen ....godine, u C., nastanjen u B. – J. put bb., sa završenom sredjnjom i višom P. školom, oženjen , otac jednog maloljetnog djeteta, osudjivan i to: Presudom Osnovnog suda u Cetinju K.br.9/04 od 05.04.2004.godine, zbog krivičnog djela iz čl.161 st.3 u vezi st.1 Krivičnog zakonika Crne Gore, kojom mu je izrečena uslovna osuda kojom mu je prethodno utvrđena kazna zatvora u trajanju od jednog mjeseca, sa vremenom provjeravanja od jedne godine i presudom Višeg suda u Podgorici K.br.30/2004 od 11.07.2006.godine, zbog krivičnog djela iz čl.245 st.1 u vezi čl.376 st.2 u vezi st.1 Krivičnog zakonika Crne Gore, na kaznu zatvora u trajanju od 2 godine,
Na osnovu čl. 373.st.1 tač.2 Zakonika o krivičnom postupku
OSLOBAĐA SE OD OPTUŽBE
Da je:

Dana 15.04.2011.godine u Podgorici, u namjeri da sebi pribavi protivpravnu imovinsku korist, prisvojio tuđe pokretne stvari koje su mu bile povjerene, na način što je koristeći okolnost da mu je u ranijem periodu oštećeni „ S.. “ d.o.o. Podgorica, preko svog zakonskog zastupnika – izvršnog direktora N. M., u više navrata davao robu bez prethodnog plaćanja i na poček, od oštećenog uzeo naočare za sunce i to: 26 komada marke „ R.“ ukupne vrijednosti 1.482,00 €; 23 komada marke „M.“ ukupne vrijednosti 1.311,00 €,; 18 komada marke „ F.“ ukupne vrijednosti 1.026,00 €,; 12 komada marke „M.“ ukupne vrijednosti 684,00 €,; 4 komada marke „ E.“ ukupne vrijednosti 228,00 €, 4 komada marke „ B.“ ukupne vrijednosti 228,00 €,; 7 komada marke „ S. „ ukupne vrijednosti 399,00 € i 5 komada marke „ V. W. „ ukupne vrijednosti 285,00 €, koje je trebao da vrati ili plati nakon prezentacije u svom prodajnom objektu u B., što je odbio da učini iako je oštećeni to od njega u više navrata tražio i tako sebi, na štetu imovine oštećenog, pribavio protivpravnu imovinsku korist u iznosu od 5.635,00 €, pri čemu je bio svjestan svoga djela i htio njegovo izvršenje,
- čime bi izvršio krivično djelo utaja iz čl.243 st.2 u vezi st.1 Krivičnog zakonika Crne Gore.

Ovlašćeni predstavnik oštećenog DOO „S..“ N. M., radi ostvarenja imovinsko- pravnog zahtjeva upućuje se na parnični postupak.

Obavezuje se oštećeni kao tužilac „S.“ DOO Podgorica, da okrivljenom naknadi troškove postupka koje je imao angažovanjem branioca, a o čijoj visini će sud odlučiti naknadno posebnim rješenjem, u roku od 15 dana po pravosnažnosti presude.

O b r a z l o ž e n j e
Optužnicom supsidijarnog tužioca d.o.o. „S.“ Podgorica od 22.07.2014.godine, okrivljenom je stavljeno na teret izvršenje krivičnog djela utaja iz čl.243 st.2 u vezi sa st.1.Krivičnog zakonika Crne Gore. Punomoćnik supsidijarnog tužioca je izmijenio činjenični opis optužnice, na način kao u izreci presude. U završnoj riječi punomoćnik supsidijarnog tužioca je ostao kao kod izmjenjene optužnice, predlažući sudu da okrivljenog oglasi krivim i osudi po zakonu, te da mu nadoknadi štetu u iznosu pod 5.635,00.eura i to sa pripadajućom kamatom od dana 15.04.2011.godine, pa do konačne ispalate.

Okrivljeni je iznoseći odbranu tokom postupka negirao izvršenje krivičnog djela, posebno iz razloga što je sa oštećenim N. M. tokom 2010 i 2011. godine saradjivao na način što je od njega kupovao naočare i parfeme, i to na način što je dolazio kod njega kući uzimao naočare i parfeme i prodavao ih, a nakon prodaje plaćao, jer držao frizerski salon „Š.“ u kojem je prodavao robu. Naveo je da u aprilu mjesecu 2011.godine, (nije se mogao sjetiti precizno datuma), došao kući kod oštećenog i kupio od oko 140 do 150 markiranih naočara, raznih firimi. Pojasnio je da kada kaže „kupovao“ konkretno misli na njihov interni dogovor koji se svodio na predaju naočara okrivljenom koji bi u slučaju prodaje naočara predao mu novac za iste, odnosno vraćao ukoliko ih ne bi uspio prodati, te da su tog spornog dana bez potpisivanja bilo kakvog ugovora ili drugog pisanog akta (samo uz prisustvo supruge oštećenog N. M.), u kući oštećenog (u dnevnom boravku), dogovorili se da na nekoliko mjeseci (tačnije do kraja ljeta 2014.godine), te naočare budu kod njega. Nakon izvjesnog vremena N. M. je predao novac i to ukupno 2.000,00 eura, od kojih je najprije dao 1.500,00 eura u B. na ruke oštećenom (napominjući da niko sem njih dvojice nije prisustvovao predaji), a ostatak od 500,00 eura je predao Z. V. da preda oštećenom, nakon čega ga je Z. V. obavIjestio da je novac predao oštećenom N. M.. Nadalje, naočare koje nije prodao je ponudio oštećenom da mu ih vrati, ali ih oštećeni nije htio da uzme, već je za iste tražio novac, rekavši mu da mu duguje nešto oko 3.000,00 eura. Istakao je da se naočare koje nije prodao, nalaze kod njega kući, da je spreman da ih vrati oštećenom, kao i da mu je kao kompezaciju nudio jedan automobil marke „Mercedes“, ali je isti to odbio.

Branilac okrivljenog advokat L. I., je u završnoj riječi, izjavio da nije dokazano da je njegov branjenik izvršio krivično djelo, obzirom da se radi o klasičnom građansko- pravnom odnosu, iz kog razloga je tražio da se okrivljeni oslobodi od optužbe.

Okrivljeni O. B. je u završnoj riječi ostao pri navodima svoje odbrane na glavnom pretresu i podržao je završnu riječ branioca.

Sud je u dokaznom postupku proveo sledeće dokaze: izvršio uvid u otpremnicu DOO „S..“ br.1/10 od 15.04.2011.godine, pročitao izvod iz KE za okrivljenog izdat od stane Osnovnog suda u Podgorici odjeljenja Prisa Ke.519/2015, saslušao: ovlašćenog predstavnika oštećenog N. M., svjedoka N. N., pročitao nalaz i mišljenje vještaka komercijalne struke Đ. D. od 25.04.2016.godine i saslušao je vještaka komercijalne struke.

Sud je donio rješenje da se u dokaznom postupku neće saslušati svjedoci N. D. i T. A., obzirom da su nepoznati na adresama, koje je sud pribavio od prijavno odjavne službe, i stavio van snage rješenje o saslušanju svjedoka Z. V., budući da tokom postupka nije mogao da obezbjedi njegovo prisustvo, a činjenično stanje je dovoljnoj mjeri rasvjetljeno radi donošenja konačne odluke i bez saslušanja ovog svjedoka.

Ovlašćeni predstavnik oštećenog N. M. je u svjedočkom iskazu naveo da je vlasnik objekta „S..“, naziv objekta „MM“ optika, koji se nalazi u Ul.V. Đ., da se radi o firimi koja se bavi prodajom sunčanih naočara, okvira za dioptriju i parfema. Naveo je da se kritičnog dana nalazio u radnji, u kojoj su se nalazili: njegova supruga N., radnik I. Dž., dok su u međuvremenu došli kupci N. D. i T. A., a potom je došao i okrivljeni O. B., kojeg je poznavao od ranije obzirom da je sa istim imao i raniju poslovnu saradnju, na način što mu je prdavao naočare i parfeme, za koje bi mu nakon prodaje davao novac odnosno vraćao one koje nije uspio prodati, i da su se to spornog dana dogovorili da mu preda oko 99 do 100 komada naočara kako bi iste ponio u B. da pokaže kupcima. Pojasnio je da je tom prilikom napravio fakturu, ali da je okrivljenom nije predao niti mu je istu dao da potpiše, niti je sa njim potpisao ugovor o kupoprdoaji, a sve zbog njihovih ranijih saradnji i dogovora koje su do ovog spornog događaja bivali ispoštovani, pa mu je iz tog razloga vjerovao. Okrivljeni mu je obećao da će sjutri dan doći kod njega i vratiti mu neprodate naočare odnosno potpisati sa njim ugovor o kupoprodaji, ali se okrivljeni nije vratio ni sjutri dan, niti u narednih nekoliko dana, iako ga je telefonskim putem u više navrata kontaktirao, a isti bi mu obećavao da će neprodate naočare vratiti što nije učinio. Dodao je da mu okrivljeni nije nudio povraćaj predmetnih naočara, ali da je isti to učinio on bi odbio jer se radi o starim modelima koje danas ne mogao prodati, jer iste nemaju vrijednost, ali mu je okrivljeni nakon odprilike od oko godinu ipo dana ponudio da mu za iste preda 1.500,00 eura, (to se dogodilo u holu Osnovnog suda i da ga je tom prilikom njegov punomoćnik advokat J. S. savjetovao da razmisli o ponudi), a što je on odbio, i rekao mu da traži više od ponuđene sume, na šta mu je okrivljeni saopštio da više od 1.500,00 eura ne može da mu da, ali bi on danas pristao kada bi mu okrivljeni isplatio 4.000,00 eura. Dalje navodi da mu okrivljeni nije slao novac preko drugih lice (da nije tačno da mu je ispred hotla „Š.“ predao 1.000,00 eura), ali se sjeća da ga je jednom prilikom okrivljeni pozvao da dodje u B., što je on i učinio, nudeći mu kao kompezaciju automobil marke „M.“, tom prilikom mu predao ključeve, nakon čega je pogledao automobil ali obzirom da se radilo o vozilu koje se nije vodilo na ime okrivljenog (jer mu je okrivljeni pokazao sabraćajnu koja se vodila na žensku osobu), i pošto je zaključio da se radi o vozilu koje je bilo u lošem stanju, na ponudjeno nije pristao.

Svjedok N. N. je u iskazu navela da je spornog dana bila kod supruga N. M. u radnji, u kojoj su se pored njih dvoje nalazili radnik Dž. I. (koji više ne radi kod njih), zatim N. D. i kupac T. A., a potom je ušao okrivljeni O. B., koga od ranije nije poznavala. Dalje je navela da su tom prilikom njen suprug N. M. i okrivljeni dogovorili da mu preda naočare za prezentacioni dio firzerskog salona „Š.“ koji je u vlasništvu okrivljenog, da je okrivljeni tom prilikom rekao da će pokušati da ih proda i da će nakon određenog perioda u istom objektu predati novac za prodate, i da ga za period plaćanja njen suprug N. M. nije ograničavao već da mu je rekao „da pogleda da li će mu ići ili ne ili ako proda naočare da ih plati odnosno vrati“, nakon čega su pakovali naočare u kofere za prodajni dio jer se radilo o većoj količini naočara (2 do 3 kofera), i da je vidjela da je ispred njenog supruga i okrivljenog stajao nalog, ali da nije vidjela da li ga je okrivljeni potpisao jer nije htjela da ulazi u taj poslovni dio. Pojasnila je i da joj nije poznato da li je okrivljeni njenom suprugu davao novac odnosno da li mu je nudio da vrati neprodate naočare ali da se samo sjeća da je nakon izvjesnog vremena čula kako njen suprug razgovara preko telefona sa izvjesnim licem po imenu „B.“, jer kako je u saznanju te naočare nisu plaćene kao ni vraćene kako je to bilo dogovoreno.

Iz nalaza i mišljenja vještaka komercijalne struke Đ. D. K.498/14 od 25.04.2014.godine proizilazi da je u odnosu na događaj koji se dogodio 15.04.2011.godine u Podgorici, izvršena procjenjena vrijednosti predmetnih pokretnih stvari - naočara za sunce i to pojedinačno za sve naočare i procjenu vrijednosti svih naočara, a da su procjene kuporodajnih cijene istih u vrijeme odigravanja događaja utvrđene i date na osnovu kataloških cijena, cjenovnika oštećene firme DOO „S..“. Pa iz nalaza i mišljenja proizilazi procjena i to: naočare za sunce marke „R.“, 26 komada (kupovna cijena jednog komada 57,00.eura), ukupna procjena 1.482,00.eura; naočare za sunce marke „ M.“, 23 komada (kupovna cijena jednog komada 57,00.eura), ukupne procjene 1.311,00.eura; naočare za sunce marke „ F.“, 18 komada (kupovna cijena jednog komada 57,00.eura), procjena 1.026,00.eura, naočare za sunce marke „M.“, 12 komda (kupovna cijena jednog komada 57,00.eura), procjena 684,00.eura; naočare za sunce marke „E.“, 4 komada (kupovna cijena jednog komada 57,00.eura), procjena 228,00.eura; naočare za sunce, marke „B.“, 4 komada (kupovna cijena jednog komada 57,00), procjena 228,00.eura; naočare za sunce marke „Sisley“, 7 komada (kupovna cijena jednog komada 57,00.eura), procjena 399,00.eura; naočare za sunce marke „V. W.“, 5 komada (kupovna cijena jednog komada 57,00.eura), procjena 285,00.eura. Pa ukupna procjenjena vrijednosti sunačanih naočara u vrijeme odigravanja dogđaja je iznosila 5.635,00.eura.

Branilac okrivljenog je prigovorio nalazu vještaka, navodeći da vidljivo da je vještak izradio nalaza na osnovu dokumentacije koja nije vjerodostojna za izradu istog, jer je imao u vidu otpremnicu (koja egzistira u spisima predmeta), a ista nije potpisana ni ovjerena niti od strane okrivljenog niti od strane oštećenog, te da se radi o katološkim cijenenama dobijenih od oštećenog. U daljem prigovorio je i izrazio sumnju da su naočare koje su bile predmet vještačenja one koje su okrivljenom predate kritičnom prilikom, a takodje i sumnju u metodologiji kao i visini obračuna jer je mišljenja da vještak nije primjenio tržišni metod procjene, već je vrijednost robe odredio po cjenovniku oštećenog i to bez poređenja cijena sa konkurencijom.

Iz izjašnjenja vještaka komercijelne struke datog na Zapiniku na glavnom pretresu od 06.10.2016.godine (a na okolnosti prigovora punomoćnika oštećenog), proizilazi da je prilikom izrade nalaza i mišljenja imao u vidu dokumentaciju koja egzistira u spisima predmeta, a koja je predata od strane oštećenog, i to podnijetu otpremnicu 1/10 od 15.04.2011.godine, na osnovu koje je obračunao vrijednost naočara za sunce, koje su predmet ovog postupka, i da je prilikom izrade istog utvrdio cijene u vrijeme odigravanja događaja, imajući u vidu maloprodajne cijene u kojoj je uračunat uloženi rabat i PDV.

Iz otpremnice „S..“ DOO br.1/10 od 15.04.2011.godine, proizilazi naziv robe, njena količina i cijena, i to: 26 komada sunčanih naočara marke „R.“ u iznosu ukupne vrijednosti od 1.482,00 eura; 23 komada sunčanih naočara marke „M.“ u iznosu ukupne vrijednosti 1.311,00 eura; 18 komada sunčanih naočara „F.“ u ukupnom iznosu od 1.026,00 eura; 12 komada sunčanih naočara „M.“ u ukupnom iznosu od 684,00 eura; 4 komada sunčanih naočara marke „E.“ u ukupnom iznosu od 228,00 eura; 4 komada sunčanih naočara „B.“ u ukupnom iznosu od 228,00 eura; 7 komada sunčanih naočara marke „S.“ u ukupnom iznosu od 399,00 eura i 5 komada sunčanih naočara marke „V.“ u ukupnom iznosu od 285,00 eura. Pa iz iste proizilazi da ukupna vrijednost sve navedene robe (sunčanih naočara) iznosi 5.635,00 eura.

Branilac okrivljenog je prigovorio ovom dokazu navodeći da se radi o čistoj evidenciji oštećenog.

Iz izvoda iz KE za okrivljenog O. B., izdatog od stane Osnovnog suda u Podgorici odjeljenja Prisa Ke.519/2015 proizilazi da je okrivljeni ranije osudjivan i to: Presudom Osnovnog suda u Cetinju K.br.9/04 od 05.04.2004.godine,zbog krivičnog djela iz čl.161 st.3 u vezi st.1 Krivičnog zakonika Crne Gore kojom mu je izrečena uslovna osuda i prethodno utvrđena kazna zatvora u trajanju od jednog mjeseca sa vremenom provjeravnja od jedne godine i presudom Višeg suda u Podgorici K.br.30/2004 od 11.07.2006.godine, zbog krivičnog djela iz čl.245 st.1 u vezi čl.376 st.2 u vezi st.1 Krivičnog zakonika Crne Gore, na kaznu zatvora u trajanju od 2 godine.

Ocjenom navoda optužbe i odbrane, provedenim dokazima na glavnom pretresu i na osnovu rezultata cjelokupnog postupka, sud utvrdio da nije dokazno da je okrivljeni izvršio krivično djelo, pa je sud istog oslobodio od optužbe na osnovu čl. 373.st.1 tač.2 Zakonika o krivičnom postupku, sa sljedećih razloga:

Okrivljeni O. B. je negirao izvršenje krivičnog djela, obzirom da je sa predstavnikom oštećenog N. M. ranije saradjivao (tokom 2010 i 2011.godine) i to na način, što je dolazio kod njega kući, uzimao naočare i parfeme koje je kasnije prodavao, a nakon prodaje plaćao. Pojasnio je da kada kaže „kupovao“ misli na njihov interni dogovor koji se svodio na predaju naočara, koje bi u slučaju prodaje, za iste oštećenom davao novac, odnosno vraćao ukoliko ih ne bi uspio prodati, kao i da su tog spornog dana bez potpisivanja bilo kakvog ugovora ili drugog pisanog akta samo uz prisustvo supruge oštećenog N. M., u njegovoj kući tj. u dnevnom boravku, dogovorili da nekoliko mjeseci tačnije do kraja ljeta 2011.godine, te naočare budu kod njega. Pojasnio je da je nakon izvjesnog vremena predao novac ovlašćenom predstavniku N. M. i to ukupno 2.000,00 eura, od kojih je najprije dao 1.500,00 eura u Budvi na ruke oštećenom, i da niko sem njih dvojice nije prisustvovao predaji, a ostatak od 500,00 eura je predao Z. V. da preda oštećenom, nakon čega ga je Z. V. obavjestio da je novac predao oštećenom N. M.. Naočare koje nije prodao je ponudio oštećenom da mu ih vrati, ali ih oštećeni nije htio da uzme već je za iste tražio novac, rekavši mu da mu duguje nešto oko 3.000,00 eura. Istakao je da se naočare koje nije prodao, nalaze kod njega kući, da je spreman da ih vrati oštećenom, kao i da mu je kao kompezaciju nudio jedan automobil marke „M.“, ali je isti to odbio. Odbranu okrivljenog O. B. sud je prihvatio i istu je cijenio kao istinitu. Naime, predmetno krivično djelo je krivično djelo protiv imovine, koje na subjektivnom planu, pored direktnog umišljaja sadrži i namjeru da učinilac sebi protivpravnu imovinsku korist. Oba subjektivna elementa ovog krivičnog djela moraju biti dokazana (naravno pored objetivnih obilježja), a u ovom postupku nije dokazana namjera okrivljenog da prisvajanjem predmetnih stvari (naočara) koje su mu bile povjerene sebi pribavi protivpravnu imovinsku korist. Naime, namjera se mora utvrđivati u momentu kada je ovlašćeni predstavnik oštećenog povjerio stvari okrivljenom, a u tom momentu, po stanovištu suda nije postojala namjera okrivljenog da prisvajanjem tuđih pokretnih stvari koje su mu bile povjerene, od strane ovlašćenog predstavnika oštećenog, sebi pribavi protivpravnu imovinsku korist. Naime, iz navoda odbrane okrivljenog i iz djela iskaza ovlašćenog predstavnika oštećenog (koji je sud cijenio kao istinit), proizilazi da se od ranije poznaju, da su ranije sarađivali i da ovlašćeni predstavnik oštećenog nije imao problema sa okrivljenim kome je zbog toga vjerovao, a iz djela iskaza ovlašćenog predstavnika oštećenog se još utvrđuje da mu je godinu, odnosno godinu ipo nakon predmetnog događaja, u Osnovnom sudu u Podgorici okrivljeni za predmetne naočare nudio 1.500,00 eura, ali da to nije prihvatio, kao i da je tačno da mu je okrivljeni na ime ovog posla kao kompezaciju nudio automobil marke „M.“, ali da uslove te kompezacije nije prihvatio, jer se automobil nije vodio na ime okrivljenog i bio je u lošem stanju. Sve navedeno ide u prilog navodima odbrane okrivljenog da kod njega nije bilo namjere da postupajući na način kao u izreci presude sebi pribavi protivpravnu imovinsku korist, a sud zaključuje da ta namjera kod okrivljenog nije postojala u trenutku povjeravnaja stvari od strane ovlašćenog predstavnika oštećenog. Osim navedenog, okrivljeni je nudio da vrati oštećenom neprodate naočare a što se utvrđuje iz odbrane okrivljenog, a iz prihvaćenog djela iskaza ovlašćenog predstavnika oštećenog se utvrđuje da ne bi ni prihvatio da mu okrivljeni vrati naočare, jer se radi o starim modelima koji se „danas“ ne mogu prodati, pri činjenici da okrivljeni ne spori dio duga koji ima prema oštećenom po osnovu navedenog posla, pa i ta okolnost ukazuje da kod okrivljenog u vrijeme odigravanja događaja nije postojala namjera pribavljanja protivpravne imovinske koristi, i da se naočare nalaze kod okrivljenog, odnosno da ih nije prodao i da je spreman da ih vrati oštećenom, pa sud na osnovu navedenog zaključuje da se u ovom slučaju radi o građansko- pravnom odnosu, i odnosu koje isključuje krivično- pravnu zaštitu. Nadalje, povodom predmetnog posla, ovlašćeni predstavnik oštećenog je sačinio otpremnicu, u kojoj su naznačene stvari koje je kritričnog dana predao okrivljenom, a koju otpremnicu okrivljeni nije potpisao, pa i taj moment potvrđuje navode odbrane okrivljenog da kod njega nije bilo namjere da sebi pribavi protivpravnu imovinsku korist i da nije prisvojio tuđe pokretne stvari, odnosno predmetne naočare. Sud ne prihavata onaj dio iskaza ovlašćenog predstavka oštećenog u kome je ustrajavao da je okrivljeni izvršio predmetno krivično djelo, jer je taj dio njegovog iskaza, po ocjeni ovog suda usmjeren na otežanje položaja okrivljenog u ovom krivičnom postupku. Sud nije mogao prihvatiti ni svjedočki iskaz svjodoka N. N., supruge ovlašćenog predstavnika oštećenog, jer je isti dematovan navodima odbrane okrivljenog i onim djela iskaza ovlašćenog predstavnika oštećenog kome je sud poklonio vjeru, pogotovo onim djelom iskaza ovlašćenog predstavnika u kome je izjavio da mu je okrivljeni u Osnovnom sudu u Podgorici nudio 1.500,00 za predmetne naočare koji novac nije htio da prihvati. Procjenjenu vrijednost predmetnih naočara, sud je utvrdio iz nalaza i mišljenja vještaka komercijalne struke Đ. D., koji je cijenio kao stručan, kako je cijenio i izjašenjenje ovog vještaka na glavnom pretresu. Dakle, po ocjeni suda u konkretnom slučaju radi se o građansko- pravnom odnosu, pa kako nije dokazano da je okrivljeni izvršio krivično djelo stavljno mu na teret, sud je istog primjenom odredbe člana 373.stav 1 tač.2 Zakonika o krivčnom postupku oslobodio od optužbe.

Sud je odluku o imovinsko - pravnom zahtjevu temeljio na odredbi čl.239 st.3 Zakonika o krivičnom postupku, pa je ovlašćenog predstavnika supsidijarnog tužioca N. M. uputio da imovinsko – pravni zahtjev ostvari u parničnom postupku.

Sud je obavezao oštećenog da okrivljenom naknadi troškove postupka koje je imao angažovanjem branioca, u roku od 15 dana po pravosnažnosti presude, a čijoj visini će sud odlučiti naknadno posebnim rješenjem, na osnovu čl. 230.st.3 Zakonika o krivičnom postupku.

Sa izloženog, odlučeno je kao u izreci presude.

OSNOVNI SUD U PODGORICI

Dana, 14.11.2016. godine
S U D I J A
Đuković Goran s.r.

PRAVNA POUKA:

Protiv ove presude može se izjaviti žalba u roku
od 15 dana od dana prijema pisanog otpravka,
Višem sudu u Podgorici a preko ovog suda.

Z.T.O. Maraš Ana
DN- a: Po primjerak presude dostaviti:

Okrivljenom
Braniocu adv L. I.

Punomoćniku supsidijarnog tužioca, adv. M. N.

Postupljeno dana ____________________
Namještenik suda ____________________