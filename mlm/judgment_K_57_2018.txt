U IME CRNE GORE
K.br. 57/18
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog N. D., koga brane D. M. advokat iz P... i Đ. Đ., advokat iz B., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 54/18 od 15.05.2018. godine, koju je na ročištu povodom odlučivanja o sporazumu o priznanju krivice zastupala Tanja Čolan Deretić - državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 08.06.2018. godine, donio je
P R E S U D U
Optuženi:

N. D., JMB ..., od oca R. i majke M., rođene C., rođen ....godine u C..., nastanjen u B..., ulica B... br. ..., pismen, završio srednju školu, nezaposlen, neoženjen, bez djece, srednjeg imovnog stanja, državljanin Crne Gore, neosuđivan.

KRIV JE
Zato što je:

Dana 21.03.2018. godine u B..., u stanu, u ulici B... br. ..., neovlašćeno radi prodaje držao opojnu drogu marihuanu - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, a koju opojnu drogu su ovlašćeni policijski službenici prilikom pretresa stana i drugih prostorija pronašli i to u jednoj torbi PVC kesicu sa sadržajem opojne droge marihuane, neto mase 1,289 grama i u rancu 374 PVC kesice sa sadržajem opojne droge marihuane, ukupne netop mase 638,821 grama, a koju drogu je kod sebe neovlašćeno radi prodaje držao
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa ga je sud primjenom citiranih zakonskih odredbi, te odredbi čl. 32, čl. 33, čl.34, čl.36, čl. 39, čl. 42, čl. 45, čl. 46. Krivičnog zakonika Crne Gore, te odredbi čl. čl. 226, čl. 229, čl. 303. i čl.374. Zakonika o krivičnom postupku.

O S U Đ U J E
Na kaznu zatvora u trajanju od 6 (šest) mjeseci, kao glavnu kaznu i novčanu kaznu u iznosu od 3.000,00€ ( tri hiljade eura), kao sporednu kaznu, koju je optuženi dužan platiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice, na račun budžeta Crne Gore broj 832-7113-04, s tim što ako optuženi ne plati novčanu kaznu u određenom roku, sud će novćanu kaznu zamijeniti kaznom zatvora, tako što će za svakih započetih 25,00€ (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 6 (šest) mjeseci.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMET
ODUZIMA SE opojna droga marihuana ukupne neto mase 640,11 grama, koja se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice uplati iznos 100,00€ na ime paušala Višem tužilaštvu u Podgorici, a na račun Vrhovnog državnog tužilaštva broj 832-1187-31, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 54/18 od 15.05.2018. godine, optuženom N. D. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 31.05.2018. godine, Više Državno tužilaštvo u Podgorici dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 08.06.2018.godine, sud je pročitao dokaze predložene optužnicom i to: Zapisnik o pretresanju stana i drugih prostorija Uprave policije, CB Bar, SKP, broj 215/18 od 21.03.2018. godine i izvršio uvid u fotodokumentaciju Uprave policije - Forenzički centar Danilovgrad, Potvrdu o privremeno oduzetim predmetima Uprave policije - CB Bar, SKP od 21.03.2018. godine izdata na ime optuženog N. D. i izvršio uvid u fotodokumentaciju Uprave policije CB Bar broj 168/18 od 21.03.2018. godine, Izvještaj Forenzičkog centra Danilovgrad o hemijskom vještačenju broj 1366/18 od 08.05.2018. godine i Izvod iz kaznene evidencije Ministarstva pravde Crne Gore broj 05/2-72-3784/18 od 30.03.2018. godine.

Iz sadržine pročitanih dokaza, na koje optuženi i njegovi branioci nijesu imali primjedbi, sud zaključuje da je državna tužiteljka pružila dovoljno dokaza o krivici optuženog, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 6 (šest) mjeseci i novčana kazna u iznosu od 3.000,00€ (tri hiljade eura), srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanje predmeta, pa je od optuženog oduzeta opojna droga marihuane ukupne neto mase 640,11 grama, a koja droga se ima uništiti po pravosnažnosti presude donijete na osnovu sporazuma o priznanju krivice, za koje predmete zakon predviđa obavezno oduzimanje, a u skladu i sa pomenutim sporazumom o priznanju krivice.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao na plaćanje troškova krivičnog postupka, paušala u iznosu od 100,00 eura, koje je optuženi dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, u roku od 15 dana po pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 08.06.2018.godine
S U D I J A
Zapisničar Predrag Tabaš s.r.

Novčić Slobodanka s.r.

PRAVNA POUKA
Protiv ove presude nije dozvoljena žalba
Tačnost otpravka tvrdi i ovjerava službenik suda
Novčić Slobodanka