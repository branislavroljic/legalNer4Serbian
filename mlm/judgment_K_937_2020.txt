K.br.937/20
U IME CRNE GORE
OSNOVNI SUD U PODGORICI, po sudiji Goranu Đukoviću, uz učešćene namještenika suda Sanje Radević, kao zapisničara, u krivičnom predmetu protiv okrivljenog L. M., zbog krivičnog djela nepostupanje po zdravstvenim propisima za suzbijanje opasne zarazne bolesti iz čl. 287 Krivičnog zakonika Crne Gore, odlučujući po optužnom predlogu Osnovnog državnog tužilaštva iz Podgorice Kt.br.1691/20 od 25. novembra 2020. godine, koji je zastupala savjetnica ODT-a Danijela Ivanović, nakon glavnog i javnog pretresa održanog dana 20.01.2021. godine, u prisustvu zastupnice optužbe, a u odsustvu okrivljenog, donio je i istog dana javno objavio

P R E S U D U
Okrivljeni: L. M., od oca I. i majke F., rođene B., rođen xx.xx.19xx. godine, u Mičigenu- Sjedinjene Američke Države, sa prebivaištem u Alabaniji ul. Tkue, naselje Petog maja, Elbasan, sa boravištem u Podgorici, naselje Mareza bb, u Podgorici, državljanin Albanije, oženjen, otac jednog djeteta, pismen, zavšio osnovnu školu, građevinski radnik, lošeg imovnog stanja
KRIV JE
Zato što je:

Dana 22. novembra 2020. godine, oko 22,45 časova, u mjestu Mareza u Podgorici, svjestan svog djela čije je izvršenje htio i znajući da je njegovo djelo zabranjeno, nije postupio po naredbi kojom se odredjuje mjera za suzbijanje ili sprečavanje opasne zarazne bolesti, na način što je suprotno Naredbi za preduzimanje privremenih mjera za sprečavanje unošenja u zemlju, suzbijanje i sprečavanje novog koronavirusa (''Službeni list Crne Gore broj 110/20 od 14.11.2020. godine), kojom se zabranjuje izlazak iz objekata za stanovanje u vremenu od 21,00 do 05,00 časova narednog dana, bio na javnom mjestu, u čemu je zatečen od strane službenika policije,
- čime je izvršio krivično djelo nepostupanje po zdravstvenim propisima za suzbijanje opasne zarazne bolesti iz čl. 287 Krivičnog zakonika Crne Gore.

Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl. 226 i 374 Zakonika o krivičnom postupku,
I z r i č e:

USLOVNU OSUDU

Kojom mu prethodno utvrdjuje kaznu zatvora u trajanju od 30 (trideset) dana i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da ovom sudu na ime troškova paušala uplati novčani iznos od 30,00 eura, u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva iz Podgorice Kt.br.1691720 od 25. novembra 2020. godine, okrivljenom L. M. stavljeno je na teret krivično djelo nepostupanje po zdravstvenim propisima za suzbijanje opasne zarazne bolesti iz čl. 287 Krivičnog zakonika Crne Gore. U završnoj riječi zastupnica optužbe ostala je pri podnijetom optužnom predlogu i predložila je sudu da okrivljenog oglasi krivim i osudi po Zakonu.

Sud je glavni pretres održao shodno čl. 457 Zakonika o krivičnom postupku, u odsustvu okrivljenog kome se poziv nije mogao uručiti, ranije je saslušan, a po ocjeni suda, njegovo prisustvo na glavnom pretresu nije nužno.

Iznoseći odbranu u prethodnom postupku okrivljeni se branio da je dana 22.11.2020. godine, oko 22.45 časova, upravljao svojim vozilom marke "Seat Ibiza", reg. oznake AAxxxHG, kada su ga zaustavili službenici policije. Znao je da je na snazi zabrana izlaska iz objekta stanovanja nakon 21.00 čas, ali je predmetne večeri kasno došao sa posla, pa je krenuo do prodavnice kako bi kupio nešto za jelo. Izrazio je kajanje.

Sud je u dokaznom postupku pročitao službenu zabilješku UPCB Podgorica Ku.br.1219/20 od 23.11.2020. godine. Odlučeno je da se neće pribavljati izvod iz Ke za okrivljenog, zbog toga što je rođen u Sjedinjenim Amaričkim Državama.

Iz službene zabilješke UPCB Podgorica Ku.br.1291/20 od 23.11.2020. godine, proizilazi da je ovlašćeni službenik policije, dana 22.11.2020. godine, postupajući po kontroli primijene mjera NKT-a, u mjestu Mareza, oko 22:45 časova, zaustavio putničko motorno vozilo marke "Seat" reg. broja AA-xxx-HG, kojim je upravljao L. M..

Okrivljeni je priznao izvršenje kriivčnog djela, braneći se da je dana 22.11.2020. godine, oko 22.45 časova, upravljao vozilom marke "Seat Iibiza" reg. oznake AA-xxx-HG, kada su ga zaustavili službenici Uprave policije. Istakao je da je znao da je na snazi zabrana izlaska iz objekta stanovanja nakon 21.00 čas. Odbranu okrivljenog Sud je cijenio kao istinitu, jer je ista potvrđena sadržinom službene zabilješke UPCB Podgorica Ku.br.1219720 od 23.11.2020. godine, iz koje je utvrđeno da je ovlašćeni službenik PJ Podgorica, dana 22.11.2020. godine, oko 22:45 časova, postupajući po kontroli primjene mjera NKT-a, u mjestu Mareza, u Podgorici, zaustavio vozilo marke "Seat", reg. oznaka AA-xxx-HG, kojim vozilom je upravljao L. M..

Okrivljeni je postupio suprotno Naredbi za preduzimanje privremenih mjera za sprečavanje unošenja u zemlju, suzbijanje i sprečavanje novog korona virusa (Službeni list Crne Gore, broj 110/20 od 14.11.2020. godine) kojim se zabranjuje izlazak iz objekta za stanovanje u vremenu od 21:00 do 05:00 časova narednog dana, pa je ostvario sva bitna obilježja bića krivičnog djela nepostupanje po zdravstvenim propisima za suzbijanje opasne zarazne bolesti iz čl. 287 Krivičnog zakonika Crne Gore.

Okrivljeni je bio svjestan krivičnog djela i htio je njegovo izvršenje, pa je krivično djelo izvršio sa direktnim umišljajem.

Odlučujući o krivičnoj sankciji Sud je cijenio sve okolnosti iz čl. 42 Krivičnog zakonika Crne Gore, koje utiču da kazna bude manja ili veća, pa je u odsustvu otežavajućih okolnoti, kao olakšavajuće cijenio: porodične prilike okrivljenog tj. da je oženjen i otac jednog djeteta i pretpostavljenu neosuđivanost, pa je okrivljenom izrekao uslovnu osudu, kojom mu je prethodno utvrdio kaznu zatvora u trajanju od 30 dana i istovremeno odredio da se utvrđana kazna neće izvršiti, ukoliko okrivljeni u roku od jedne godine po pravosnažnosti presude ne izvrši novo krivično djelo, nalazeći da se ima ostvariti svrha uslovne osude iz čl. 52.st.2 Kriičnog zakonika Crne Gore, u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika Crne Gore.

Sud je odluku o paušalu zasnovao na odredbi čl. 226.st.3 Zakonika o krivičnom postupku, pa je obavezao okrivljenog da ovom sudu, na ime paušala, uplati novčani iznos od 30,00 eura, u roku od 15 dana po pravosnažnosti presude.

Sa izloženog, odlučeno je kao u izreci presude.

OSNOVNI SUD U PODGORICI

Dana 20.01.2021. godine
SUDIJA
Goran Đuković, s.r.

PRAVNA POUKA: Protiv ove presude može se izjaviti žalba
u roku od 8 dana od prijema pisanog otpravka iste
Višem sudu u Podgorici, a preko ovog suda.

ZTO: Radević Sanja
DN-a:

- ODT-u Podgorica
- Okrivljenom na adresu M. bb
- a/a
- Sudskoj praksi
Postupljeno dana:______________
Namještenik suda:______________