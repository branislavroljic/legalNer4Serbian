U IME CRNE GORE
K.br.415/14
OSNOVNI SUD U NIKŠIĆU, sudija Perović Ivan, uz sudjelovanje Ć P kao zapisničara, odlučujući u krivičnom predmetu okrivljenog LA M zbog krivičnog djela skidanje i povreda službenog pečata i znaka iz čl.381 st.1 Krivičnog zakonika, po optužnom predlogu ODT-a Nikšić Kt.br.445/14 od 14.10.2014.g., nakon dovršenog glavnog i javnog pretresa dana 03.11.2014.g., u prisustvu zamjenika ODT-a Pejović Željka i okrivljenog L M a, donio je i istog dana javno objavio

P R E S U D U
Okrivljeni:

L M od oca Z i majke S rođ.R , rodjen 04.06.1 4.g. u Nikšiću, nastanjen u Nikšiću - ul. V a Mi a br. 10, državljanin CG, završio srednju školu, student, neoženjen, lošeg imovnog stanja, ranije neosuđivan
Kriv je
Što je:

Neutvrđenog dana u periodu od 26.08.2014.g. do 31.08.2014.g. u Nikšiću, iako je bio svjestan s koji se nalazi u ulici Njegoševoj br.1, skinuo službeni pečat koji je dana 26.08.2014.g. radi osiguranja prostorije - zabrane obavljanja djelatnosti, postavilo ovlašćeno službeno lice Poreske uprave Područne jedinice Nikšić,
čime je učinio krivično djelo skidanje i povreda službenog pečata i znaka iz čl.381 st.1 Krivičnog zakonika.

Sud okrivljenom primjenom čl.4 st.2, čl.42, čl.52, čl.53 i čl.54 Krivičnog zakonika i čl.374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 30 (trideset) dana i istovremeno određuje da se ova kazna neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo.

Dužan je okrivljeni na ime troškova krivičnog postupka uplatiti na žiro račun ovoga suda broj 832-152-32 iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
ODT iz Nikšića optužnim predlogom Kt.br.445/14 stavio je na teret okrivljenom L ć M u izvršenje krivičnog djela skidanje i povreda službenog pečata i znaka iz čl. 381 st.1 KZ pa je zamjenik ODT-a Pejović Željko koji je zastupao optužbu na glavnom pretresu, činjenično izmijenio optužni akt, ostajući u završnoj riječi pri izmijenjenom optužnom aktu, uz predlaganje sudu da okrivljenog oglasi krivim i osudi po zakonu.

Okrivljeni L Ć M O naveo je u svojoj odbrani da je kafe bar "F " držao njegov otac Z ko negdje do oktobra 2014-e godine. U avgustu 2014-e godine radnici poreske uprave zatvorili su ovaj objekat i stavili službeni pečat na vrata od istog a misli da je razlog zatvaranja bilo neplaćanje poreza. On je nekoliko dana kasnije, do kraja avgusta, skinuo službeni pečat, otvorio objekat i lokal je ponovo radio. Bio je prinuđen ovo da uradi jer je lokal jedini izvor prihoda njegove porodice.

Okrivljeni je u završnoj riječi ostao pri iznijetoj odbrani, ističući da se kaje zbog učinjenog.

Sud je u dokaznom postupku saslušao svjedoka M Ž , pročitao Zapisnik o izvršenom inspekcijskom nadzoru Ministarstva finansija poreske uprave CB Nikšić br. 03/9-3/718/2 od 26.08.2014. g. i pročitao izvod iz kaznene evidencije za okrivljenog.

Svjedok M Ž naveo je u svom iskazu da je kao inspektor poreske uprave sa koleginicom P R dana 26.08.2014.g. zatvorio objekat kafe bara "F " zbog neplaćanja poreskih obaveza i na vratima od istog stavio službeni pečat, odnosno to je uradila njegova koleginica P R a kada su došli u ponovnu kontrolu u septembru tačnije 09.09.2014.g., objekat je radio a službeni pečat je bio skinut.

ZAPISNIKOM o izvršenom inspekcijskom nadzoru Ministarstva finansija poreske uprave CB Nikšić br. 03/9-3/718/2 od 26.08.2014. g. navedeno je da je nadzor izvršen kod preduzetnika La Z a u kafe baru "F r" i isti su vršili poreski inspektori Ma Ž i P R , da je dug po osnovu oporezivanja od obavljanja samostalne djelatnosti ukupno 13.917,11 eura a po Zakonu o poreskoj administraciji poreski inspektor je ovlašćen i obavezan da kada je povrijeđen poreski zakon zabrani obavljanje djelatnosti odnosno obavljanje pojedinih poslova za određeno vrijeme.

Sud nalazi da je na nesumnjiv način utvrđeno da je okrivljeni L M neutvrđenog dana u periodu od 26.08.2014.g. do 31.08.2014.g. u Nikšiću, iako je bio svjestan svog djela čije je izvršenje htio, u kafe baru "F r", vlasništvo L Z koji se nalazi u ulici Nj j br.1, skinuo službeni pečat koji je dana 26.08.2014.g. radi osiguranja prostorije - zabrane obavljanja djelatnosti, postavilo ovlašćeno službeno lice Poreske uprave Područne jedinice Nikšić, kojim radnjama je ostvario sva bitna obilježja krivičnog djela skidanje i povreda službenog pečata i znaka iz čl. 381 st.1 KZ.

Naime, nesporno je da su ovlašćena službena lica - inspektori poreske uprave dana 26.08.2014.g. zatvorili objekat kafe bara "F r" zbog neplaćanja poreskih obaveza pa je na vrata istog stavljen službeni pečat te da su pri izvršenoj kontroli dana 09.09.2014.g. ustanovili kako je sa vrata objekta skinut službeni pečat dok je kafe bar bio u funkciji. Prethodno navedeno proizilazi iz sadržine zapisnika o inspekcijskom nadzoru Ministarstva finansija poreske uprave CB Nikšić kao i iz kazivanje M ć Ž a.

Kako sam okrivljeni Lalović Marko ne osporava da je nakon stavljanja službenog pečata na vrata objekta njegovog oca i zatvaranja istog, on lično do kraja avgusta mjeseca skinuo predmetni službeni pečat da bi mogao otvoriti objekat i omogućiti dalje funkcionisanje istog, jasno je da je okrivljeni počinio krivično djelo stavljeno mu na teret.

Budući da je okrivljeni bio svjestan da skida službeni pečat koji je postavljen od strane ovlašćenog službenog lica - inspektora Poreske uprave radi osiguranja prostorije odnosno radi zabrane obavljanja djelatnosti usled neplaćanja poreskih obaveza, što je očito i htio, jasno je da je djelovao sa direktnim umišljajem.

Sud je donio rešenje da se neće u svojstvu svjedoka saslušavati P R nalazeći da je prikupljena dokazna građa omogaćavala meritorno rešavanje ove pravne stvari pa bi insistiranje na izvodjenju predmetnog dokaza zapravo samo doprinijelo odugovlačenju postupka.

Prilikom odlučivanja o krivičnoj sankciji, sud je okrivljenom kao olakšavajuće okolnosti shodno čl. 42 KZ cijenio njegovu mladost, činjenicu da se radi o studentu lošeg imovnog stanja, kao i raniju neosuđivanost utvrđenu iz izvoda iz kaznene evidencije za okrivljenog, dok otežavajućih okolnosti nije našao, pa je sud nalazeći da su ispunjeni uslovi i čl.53 i 54 KZ, okrivljenom izrekao uslovnu osudu uz utvrđivanje kazne zatvora u trajanju od 30 dana koja se neće izvršiti ako okrivljeni u roku od jedne godine po pravosnažnosti presude ne izvrši novo krivično djelo, čime će se po ocjeni suda ostvariti svrha uslovne osude iz čl.52 KZ u okviru opšte svrhe propisivanja i izricanja krivičnih sankcija iz čl.4 st. 2 KZ.

Sud je okrivljenog shodno čl. 226 i 229 ZKP-a obavezao na plaćanje paušalnih troškova krivičnog postupka u iznosu od 30,00 eura, srazmjerno složenosti i trajanju krivičnog postupka te imovnom stanju okrivljenog.

Iz iznijetih razloga, primjenom čl.374 ZKP-a odlučeno je kao u izreci presude.

OSNOVNI SUD U NIKŠIĆU dana 03.11.2014.g.

Zapisničar, SUDIJA,
Ć P s.r. Perović Ivan s.r.

ZA TAČNOST OTPRAVKA TVRDI:

radnik suda
PRAVNA POUKA: Protiv ove presude nezadovoljna stranka ima pravo žalbe
u roku 8 dana od dana prijema iste preko ovog SUDA
VIŠEM SUDU PODGORICA.