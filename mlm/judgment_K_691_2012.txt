K
K.br. 691/12
U IME CRNE GORE
OSNOVNI SUD U NIKŠIĆU, kao prvostepeni krivični, sudija Vujačić Vukota, uz sudjelovanje Vujičić Ljiljane, kao zapisničara u krivičnom predmetu protiv okrivljenog P... B..., zbog krivičnog djela samovlašće iz čl.384 st.1. KZ, po optužnom predlogu ODT-a u Nikšiću, Kt.br. 398/12 od 28.06.2012. godine, nakon dovršenog glavnog i javnog pretresa, dana 12.10.2012. godine, u prisustvu zamjenika ODT-a Nikšić Đorojević Dejana, okrivljenog P... B... i punomoćnika Elektrodistribucije Mijanović Željka, istog dana donio je i javno objavio

P R E S U D U
Okrivljeni P... B..., JMBG..., od oca M... i majke M..., rođene D..., rođen.... godine, u Nikšiću, sa prebivalištem u Nikšiću – ul. Vuka Mićunovića br.10, državljanin Crne Gore, oženjen – otac dvoje djece, nezaposlen, lošeg imovnog stanja, ranije osuđivan presudom Osnovnog suda Nikšić K.br. 258/93 od 10.09.1993. godine, zbog kriv. djela iz čl. 33 KZ- insp. kontr.- 30 dana zatvora uslovno na 1 godinu,
Kriv je

Što je:

Neutvrdjenog dana u periodu od 13.12.2011. godine do 16.12.2011. godine u Nikšiću, u svom porodičnom stanu koji se nalazi u ul. Vuka Mićunovića br.10, samovlasno pribavio pravo za koje je smatrao da mu pripada, na način što je nakon što su dana 13.12.2011. godine, ovlašćeni radnici Elektrodistribucije Nikšić isključili brojilo broj 5910337, sa niskonaponske mreže zbog neplaćenog duga na ime utrošene električne energije,isto samovlasno priključio na niskonaponsku mrežu Elektrodistribucije Nikšić,
- čime je učinio krivično djelo samovlašće iz čl.384 st.1. Krivičnog zakona Crne Gore.

- pa mu sud primjenom navedenog zakonskog propisa, te čl.4 st.2, čl.42 st.1, čl.52, 53 i čl.54 Krivičnog zakonika i čl. 226, 229 st.4. i čl.374 st.1. Zakonika o krivičnom postupku, i z r i č e
U S L O V N U O S U D U
Sa kojom mu utvrdjuje kaznu zatvora u trajanju od 60 (šesdeset) dana i istovremeno odredjuje da se navedena kazna neće izvršiti ukoliko okrivljeni u roku od jedne godine od dana pravosnažnosti ne počini novo krivično djelo.

Okrivljeni se oslobađa plaćanja troškova – paušala krivičnog postupka u iznosu od 40 (četrdeset) Eura ovom sudu.

O b r a z l o ž e n j e
Optužnim predlogom ODT-a u Nikšiću, okrivljenom P... B...u stavljeno na teret izvršenje krivičnog djela samovlašće iz čl.384 st.1. KZ, pa je zamjenik ODT Nikšić, Đorojević Dejan, zastupajući optužni akt na glavnom pretresu u cjelosti ostao pri navodima iz podnijetog optužnog akta, predlažući sudu da okrivljenog za počinjeno krivično djelo oglasi krivim i osudi po zakonu.

Okrivljeni P... B... je u svojoj odbrani u potpunosti priznao izvršenje krivičnog djela, koje mu je stavljeno na teret i krivicu za isto, bliže objašnjavajući da su dana 13.12.2011. godine radnici Elektrodistribucije isključili njegov stan sa niskonaponske mreže zbog neizmirenog duga za utrošenu električnu energiju, na način što su izvadili žice iz brojila, a nakon što su radnici Elektrodistribucije otišli, on je iste te žice vratio na mjesto gdje su se prethodno nalazile. Na kraju je ostao pri svojoj odbrani ističući da je kriv i odgovoran, te da mu je žao što se sve to desilo, pa je molio sud da ga što blaže kazni.

U dokaznom postupku sud je neposredno saslušao svjedoka J... D..., pročitao zapisnike o izvršenju naloga za obustavu snadbijevanja električnom energijom broj 0000941 od 13.12.2010. godine i broj 0000903 od 16.12.2011. godine i pročitao izvod iz kaznene evidencije na ime okrivljenog, izdat od UP PJ Nikšić br.1696 od 24.07.2012 godine.

Cijeneći navode optužbe i odbrane, te provedene dokaze kako pojedinačno tako i u njihovoj međusobnoj vezi, sud nalazi da je okrivljeni počinio krivično djelo, stavljeno mu na teret, na način, vrijeme i mjesto, kako je to bliže predstavljeno izrekom ove presude, pa ga je oglasio krivim i krivično pravno odgovornim, a ovo iz sljedećih razloga:

Saslušan u svojstvu svjedoka J... D... je u svojoj izjavi naveo da je dana 13.12.2011. godine sa kolegom B... P... isključio brojilo vlasništvo okrivljenog P... B... sa niskonaponske mreže, o čemu su sačinili zapisnik, da bi dana 16.12.2011 godine kontrolom utvrdili da se u međuvremenu okrivljeni P... B... samovoljno priključio na način što je odvode od njegovog brojila, koje su odvojili od brojila prethodnom kontrolom ponovo vratio u brojilo.

Zapisnikom o kontroli mjernog mjesta br.0000941 od 13.12.2011. godine utvrđeno da je okrivljeni P... B... isključen na brojilu zbog neizmirenog duga na način što su skraćeni odvodi, dok je zapisnikom o kontroli mjernog mjesta br.0000903 od 16.12.2011.godine, sud utvrdio da je prilikom kontrole konstatovano da se okrivljeni P... samovoljno priključio na elektroenergetsku mrežu, nakon čega je ponovo isključen na način što su skraćeni odvodi.

Cijeneći prednje dokaze pojedinačno i u njihovoj medjusobnoj vezi, dovodeći ih u vezu sa priznanjem okrivljenog da je svoj stambeni objekat samovlasno priključio na niskonaponsku mrežu, nakon što su ga prethodnog dana radnici Elektrodistribucije Nikšić isključili na brojilu zbog neplaćenog duga, a koje priznanje je potvrđeno iskazom svjedoka J... D..., radnika Elektrodistribucije Nikšić koji je obavio predmetnu kontrolu i koji je prilikom te kontrole konstatovao da se okrivljeni samovoljno priključio na način što je vratio odvode u brojilo koje su oni prethodnom kontrolom skinuli,te zapisnikom Elektrodistribucije Nikšić o kontroli mjernog mjesta dana 13.12.2011 godine i 16.12.2011 godine, pa je sud na nesumnjiv način utvrdio da je okrivljeni P... B... sa direktnim umišljajem počinio krivično djelo samovlašće iz čl. 384 st. 1. KZ, na način vrijeme i mjesto kako je to bliže opisano izrekom presude.

Naime, okrivljeni P... B... je, preduzimajući radnje opisane u izreci presude, bio svjestan da se samovoljno priključuje na niskonaponsku mrežu Elektrodistribucije Nikšić i pribavlja pravo za koje je smatrao da mu pripada, što je jasno htio, u čemu se ogleda njegov svjestan odnos prema učinjenom djelu iz... kroz direktni umišljaj, tako da su se pored objektivnih stekli i subjektivni elementi bića predmetnog krivičnog djela,što ga čini krivično-pravno odgovornim.

Krivično djelo samovlašće čini onaj ko samovlasno pribavi neko svoje pravo ili pravo za koje smatra da mu pripada. Učinilac ovog djela samovlasno preduzima neke djelatnosti mimoilazeći nadležne državne organe i propisani postupak da bi pribavio to svoje pravo, ili pravo za koje smatra da mu pripada, pa kako je okrivljeni P... B... u ovom konkretnom slučaju to učinio i priključio svoj objekat na niskonaponsku mrežu, smatrajući da mu to pravo pripada, po nalaženju suda, isti je postupao sa direktnim umišljajem, jer je bio svjestan svog djela i htio njegovo izvršenje.

Na saglastan predlog stranaka sud nije provodio dokaz neposredno saslušanje svjedoka B... P..., s obzirom da je provedenim dokazima u potpunosti utvrđeno činjenično stanje, te bi provođenjem istog vodilo bespotrebno odugovlačenju krivičnog postupka i ne bi uticalo na drugačiju odluku suda u ovoj pravnoj stvari.

Prilikom utvrdjivanja vrste i visine krivične sankcije, Sud je na strani okrivljenog u smislu čl.42 st.1. KZ, kao olakšavajuće okolnosti cijenio njegovo potpuno i jasno priznanje uz ispoljeno iskreno kajanje, njegovu nezaposlenost, pa s tim u vezi i lošu materijalnu situaciju, njegovu porodičnost – otac dvoje djece, dok kao otežavajuću okolnost sud nije cijenio njegovu raniju osuđivanost, s obzirom da se ne radi o istim i istovrsnim kriivičnim djelima i činjenici da je proteklo više od 19 godina od poslednje osude, a u što se sud uvjerio uvidom u izvod iz kaznenene evidencije na ime okrivljenog, pa je sud primjenom čl.53 i 54 KZ, okrivljenom izrekao uslovnu osudu, kao u izreci, nalazeći da će se sa prijetnjom izvršenja utvrdjene kazne zatvora, te provjerom ponašanja okrivljenog u periodu od jedne godine u dovoljnoj mjeri uticati na okrivljenog da ubuduće ne čini nova krivična djela, čime će se sa uspjehom ostvariti svrha uslovne osude iz čl.52 KZ u okviru opšte svrhe izricanja kriv.sankcije u smislu čl.4 st. 2 KZ.

Sud je okrivljenog oslobodio plaćanja troškova – paušala krivičnog postupka u iznosu od 40,00 eura, jer bi plaćanjem istog bilo dovedeno u pitanje izdržavanje okrivljenog ili lica koja je on dužan da izdržava, s obzirom da je okrivljeni nezaposlen, pa samim tim i lošeg materijalnog stanja, a sve shodno čl.229 st.4. ZKP-a.

Sa svega izloženog, odlučeno je kao u izreci presude.

OSNOVNI SUD U NIKŠIĆU, dana 12.10.2012. godine.

Zapisničar S U D I J A
D-na: presuda od 12.10.2012.

primerak presude dostaviti:

- ODT,
- u spise,
S U D I J A
Vujičić Ljiljana,s.r. Vujačić Vukota,s.r.

Za tačnost otpravka tvrdi i ovjarava
službenik suda
PRAVNA POUKA: Protiv ove odluke nezadovoljna stranka ima prav u roku od 8 dana, od dana prijema iste preko ovog suda, Višem sudu u Podgorici