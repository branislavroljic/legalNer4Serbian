Ks.br.14/12
U IME CRNE GORE
VIŠI SUD U PODGORICI - Specijalizovno  odjeljenje za krivična dijela organizovanog kriminala, korupcije, terorizma i ratnih zločina   po  sudiji Žižić Milenki,  sa zapisničarom Ujkić Marukom, u krivičnom predmetu protiv  P.N., zbog krivičnog djela davanje mita  iz čl.424 st.1 , po optužnom predlogu  VDT-a Odjeljenja za suzbijanje organizovanog kriminala, korupcije, terorizma i ratnog zločina Podgorica Kts.br. 22/12.godine, od 11.07.2012.godine nakon pravosnažnosti rješenja o usvajanju sporazuma o priznanju krivice dana 11.07.2012. godine donio je
PRESUDU

Optuženi: P. N., rodjen ..., sa prebivalištem ... Republika Srbija, državljanin Srbije, student, neoženjen, pismen, završio gimnaziju, dobrog imovnog stanja, ranije neosudjivan, nalazi se u pritvor od 05.07.2012. godine,
Kriv je

Što je:

Dana 05.07.2012. godine oko 12,30 časova, u Budvi, u naselju Adok, službenom licu - policajcu u zajednici Uprave policije Područne jedinice Budva K. D. ponudio poklon - novac u iznosu od 50 € da ne izvrši službenu radnju koju bi morao da izvrši zadrži na licu mjesta P. N. zbog počinjenih prekršaja i neposjedovanja ličnih dokumenata do dolaska saobraćajne patrole Područne jedinice Budva na način što je prilikom vršenja kontrole i utvrdjivanja identiteta okrivljenog od strane K. D. koji je prethodno zaustavio motocikl marke "Taizhou" reg.br. BR AC ... kojim je upravljao okrivljeni P. i od istog zatražio dokumenta, koja ovaj nije posjedovao i predočio mu da je počinio prekršaje iz čl. 307. st.1. tač.19. čl. 308. st.1. tač.4. i čl. 305 st.1. tač.41 ZOBS-a na putevima, a zatim pozvao saobraćajnu patrolu Područne jedinice Budva da dodje na lice mjesta i izda nalog za plaćanje novčane kazne zbog počinjenih prekršaja, te obavijestio okrivljenog P. da ostane na licu mjesta do dolaska saobraćajne patrole, okrivljeni P. je iz gepeka motocikla izvadio novčanicu od 50 €, i držeći je u ruci pružio K. govoreći "uzmi ovo pa da sve završimo", kako bi mu K. dozvolio da napusti lice mejsta prije dolaska saobraćajne patrole i ne plati kazne za počinjene prekršaje, što policajac Knežević nije prihvatio.

- čime je izvršio krivično djelo davanje mita iz čl. 424. st.1. Krivičnog zakonika.

- pa mu sud  primjenom članova  4. st.2. 52. 53. 54.   Krivičnog zakonika  i članova 226. 229. st.1. i 374 Zakonika o krivičnom postupku - i z r i č e
USLOVNU OSUDU

Stim što mu utvrdjuje kaznu zatvora u trajanju od 6 (šest) mjeseci i istovremeno odredjuje da se ova kazna neće izvršiti ukoliko okrivljeni u roku od 2 (dvije) godine ne učini novo krivično djelo.

Na osnovu čl. 301. st.3. ZKP-a, a u vezi čl. 272. st.1. ZKP-a obavezuje se okrivljeni da u korist Javne ustanove za rehabilitaciju i resocijalizaciju korisnika psihoaktivnih supstanci "Kakaricka Gora" Fondaciju za prevenciju narkomanije Podgorica na žiro račun kod Podgoričke banke Podgorica br. 550-3026131-17 plati novčani iznos od 1000,00 €.

Obavezuje se okrivljeni da na ime troškova krivičnog postupka-paušala plati ovom sudu iznos  od 100,00 €, u roku od 8 dana po pravosnažnosti presude.

Na osnovu čl. 75. st. 1 Krivičnog zakonika od optuženog se trajno oduzima jedna novčanica u apoenu od 50 € serijskog broja X63502255973   kao predmet upotrijebljen za izvršenje krivičnog djela.

O b r a z l o ž e n j e
Vrhovno državno tužilaštvo odjeljenje za suzbijanje organizovanog kriminala, korupcije, terorizma i ratnih zločina optužnim predlogom Kts.br.22/12 od 11.07.2012. godine stavio je na teret P.N. izvršenje krivičnog djela davanje mita iz čl. 424. st.1. KZ.

Utvrdjujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, zamjenik specijalnog tužioca podnio je sudu dokaze predložene optužnim predlogom i to zapisnik o saslušanju optuženog, zapisnik o saslušanju svjedoka K. D., B. M., J. M., potvrdu o privremeno oduzetim predmetima Područne jedinice Budva ekspoziture kriminalističke policije 26 br. 03-240/12-6770 od 05.07.2012. godine, patrolni list Uprave policije -PJ Budva br. 2469,  patrolni list Uprave Policije PJ budva br. 2472 sa evidencijom o kontroli učesnika u saobraćaju,  prekršajni nalog uprave policije PJ Budva br. 0001118498 od 05.07.2012. godine, potvrda o privremeno oduzetim predmetima Uprave policije PJ Budva od 05.07.2012. godine, oduzetu novčanicu u apoenu od 50 € serijskog broja X63502255973 i pasoš okrivljenog br.009439590 izdat od strane nadležnog organa Republike Srbije.

Iz sadržine prikupljenih dokaza na koje okrivljeni i njegov branilac nijesu imali nikakve primjedbe, sud je zaključio da je Specijalni tužioc pružio dovoljno dokaza o krivici optuženog P. N. i da je okrivljeni u vrijeme i na način opisan u izreci ove presude učinio krivično djelo davanje mita iz čl. 424.st.1.KZ za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o krivičnoj sankciji iz sporazuma o priznanju krivice zaključenog izmedju stranaka, ovaj sud je našao da je predlog stranaka u vezi sa krivičnom sankcijom prihvatljiv. Ovo sa razloga što je okrivljeni mlad čovjek,  ranije nije osudjivan, a ovo pri činjenici da je okrivljeni strani državljanin i da nije pribavljan izvještaj iz kaznene  evidencije te u smislu načela »in dubio pro reo«  okrivljenom je kao olakšavajuću okolnost cijenio da do sada nije osudjivan, da je student i da je izrazio kajanje za učinjeno krivično djelo.  Sud nalazi da optuženom nije bilo nužno radi krivično pravne zaštite izreći kaznu nalazeći da se osnovano može očekivati da će se upozorenjem uz prijetnju izvršenja kazne zatvora u trajanju od 6 (šest ) mjeseci i odgodom na period na dvije godine, dovoljno uticati na optuženog da ubuduće ne vrši krivična djela i time ostvariti svrha uslovne osude iz čl. 52.st.2. KZ u okviru opšte svrhe krivičnih sankcija iz čl. 4. st.2. KZ, a ovo tim prije što je okrivljeni na osnovu čl. 301. st.3. ZKP-a, a u vezi čl. 272. st.1. ZKP-a obavezan  da u korist Javne ustanove za rehabilitaciju i resocijalizaciju korisnika psihoaktivnih supstanci "Kakaricka Gora" Fondaciju za prevenciju narkomanije Podgorica plati novčani iznos od 1000,00 €.

Pošto je optuženi oglašen krivim obavezan je da na ime troškova krivičnog postupka - paušala plati iznos od  100 €,  a koji iznos je srazmjeran imovnim prilikama okrivljenog, trajanju i složenosti krivičnog postupka a ovo na osnovu čl. 229. st.1., a u vezi čl. 226. ZKP-a.

Na osnovu čl. 75. st. 1 Krivičnog zakonika od optuženog je trajno oduzeta jedna novčanica u apoenu od 50 € serijskog broja X 63502255973,  kao predmet upotrijebljen za izvršenje krivičnog djela.

Sa svega izloženog, a primjenom čl. 303.st.1. ZKP-a  odlučeno je kao u izreci.

VIŠI SUD U PODGORICI
Dana  11.07.2012 godine
ZAPISNIČAR                                                                       SUDIJA
Ujkić Maruka,s.r.                                                            Milenka Žižić,s.r.

Za tačnost otpravka tvrdi
i ovjerava namještenik suda
Ujkić Maruka