K.br.17/15
U IME CRNE GORE
Osnovni sud u Beranama, po sudiji pojedincu Dašić Draganu, uz učešće samostalnog referenta Čukić Mirjane, kao zapisničara, u krivičnom predmetu protiv optuženog A.A., iz P., zbog krivičnog djela teška krađa iz čl.240. st.1. tač.1. Krivičnog zakonika Crne Gore, po optužnici Osnovnog državnog tužilaštva u Beranama Kt.br.121/2013 od 27. juna 2013. godine, nakon održanog glavnog i javnog pretresa u prisustvu zastupnika javne optužbe Zamjenika Osnovnog državnog tužilaštva u Beranama Sujković Amre, branioca optuženog advokata P. G., iz B. i optuženog, a u odsustvu oštećenog A. M., iz P., donio je i javno objavio dana 21.07.2015. godine:

P R E S U D U
Optuženi A. A., sa jmbg ..., od oca R. i majke M., rođene R., rođen ... . godine, u B., sa prebivalištem u selu B., opština P., državljanin C. G., nezaposlen, neoženjen, pismen, sa završenom srednjom školom, srednjeg imovnog stanja, neosuđivan.

OSLOBAĐA SE OD OPTUŽBE
Da je:

U noći ... . godine, u B., u selu B., obio kafanu „B.“ DOO „S. V.“, vlasništvo oštećenog A.M., na način što je upotrebom podesnog sredstva - šrafcigera, odvalio prozor od kupatila dimenzija 60 x 60 u predjelu baglama, a potom kroz tako napravljen otvor ušao u unutrašnjost kafane i iz šanka oduzeo 241,00 euro, a sve u namjeri da njihovim prisvajanjem sebi pribavi protivpravnu imovinsku korist.

- čime bi učinio krivično djelo teška krađa iz čl.240. st.1. tač.1. Krivičnog zakonika Crne Gore /KZ CG/.

- pošto nije dokazano da je učinio krivično djelo za koje je optužen, na osnovu čl.373. st.1. tač.2. Zakonika o krivičnom postupku /ZKP-a/.

- troškovi krivičnog postupka padaju na teret budžetskih sredstava suda, dok će o troškovima branioca optuženog advokata P. G., iz B., sud odlučiti posebnim rješenjem, shodno čl.230. ZKP-a.

O b r a z l o ž e nj e
Optužnicom Osnovnog državnog tužilaštva u Beranama Kt.br.121/2013 od 27. juna 2013. godine, optuženom A.A., iz P., stavljeno je na teret krivično djelo teška krađa iz čl.240. st.1. tač.1. KZ CG.

Na glavnom pretresu održanom dana 21.07.2015. godine, zastupnik javne optužbe Zamjenik Osnovnog državnog tužilaštva u Beranama Sujković Amra, ostala je pri podnesenoj optužnici, navodeći da je izvedenim dokazima tokom postupka utvrđeno da je optuženi učinio krivično djelo koje mu je stavljeno na teret. S toga, predložila je sudu da optuženog A.A. za isto oglasi krivim i osudi na kaznu zatvora u trajanju od šest mjeseci.

Oštećeni A.M., tokom postupka, nije se pridružio krivičnom gonjenju protiv optuženog A.A. i nije postavio imovinskopravni zahtjev za naknadu štete.

Optuženi A. A., tokom postupka, negirao je da je učinio krivično djelo teška krađa iz čl.240. st.1. tač.1. KZ CG, koje mu je optužnicom Osnovnog državnog tužilaštva u Beranama Kt.br.121/2013 od 27. juna 2013. godine, stavljeno na teret. Naveo je da nije u noći ... . godine, obio kafanu „B.“, koja se nalazi u selu B. i da nije iz iste oduzeo novac. Istakao je da se te noći nalazio u svojoj kući, koja je od kafane „B.“ udaljena oko jedan kilometar, a da je nekoliko dana prije kritičnog događaja, bio u toj kafani gost i u istoj se zadržao par sati. U završnoj riječi, prihvatio je završnu riječ svog branioca advokata P. G..

Branilac optuženog A.A., advokat P. G., u završnoj riječi, naveo je da tokom postupka nije dokazano da se radnje opisane u dispozitivu optužnice, optuženom mogu staviti na teret. S toga, predložio je sudu da optuženog A.A. oslobodi od optužbe za predmetno krivično djelo i da troškovi postupka padnu na teret budžetskih sredstava suda.

Radi pravilnog i zakonitog presuđenja ove krivične stvari sud je na glavnom pretresu, u dokaznom postupku, izveo sljedeće dokaze:

u svojstvu svjedoka saslušao oštećenog A.M.; saslušao svjedoke A.M., M.H., D.S.i B.M.; pročitao iskaz svjedoka B.B., dat na glavnom pretresu održanom dana ... . godine; pročitao izvještaj o tehničkoj obradi i identifikaciji papilarnih linija Uprave policije PJ B., broj ...od .... godine; pročitao izvještaj o daktiloskopskom ispitivanju broj ..., Uprave policije, Forenzičkog centra D., ... broj ...od ... . godine; izvršio uvid u fotodokumentaciju Uprave policije PJ B., broj ...od ... . godine; izvršio uvid u izvještaj komisije DOO „S.V.“ broj ... od .... godine; pročitao akt Uprave policije Centra bezbjednosti B., broj ..., koji je u sud primljen dana ... . godine; pročitao akt Uprave policije, Forenzičkog centra D., ... broj ...od ... . godine; pročitao akt Uprave policije, Forenzičkog centra D., ... broj ...od ... . godine; pročitao nalaz i mišljenje vještaka daktiloskopije L. D., dat na glavnom pretresu održanom dana ... . godine i broj D ...od ... . godine; izvršio uvid u fotodokumentaciju Uprave policije Centra bezbjednosti B., broj ...od .... godine; pročitao izvještaj o daktiloskopskom vještačenju, broj ...od .... godine; izvršio uviđaj na licu mjesta dana ... . godine; i pročitao izvještaj iz kaznene evidencije za optuženog A.A..

Nakon sprovedenog dokaznog postupka cijeneći navode optužbe, odbranu optuženog, te izvedene pobrojane dokaze, u smislu čl.16. i čl.370. ZKP-a, dovodeći ih u vezu jedne sa drugim, sud je stao na stanovište da činjenice iz činjeničnog opisa izreke presude nijesu dokazane, pa je optuženog A.A. za krivično djelo teška krađa iz čl.240. st.1. tač.1. KZ CG koje mu je optužnicom Osnovnog državnog tužilaštva u Beranama Kt.br.121/2013 od 27. juna 2013. godine, stavljeno na teret, oslobodio od optužbe, pošto nije dokazano da je učinio krivično djelo za koje je optužen. Sud je, najprije, cijenio odbranu optuženog A.A. koji je negirao izvršenje predmetnog krivičnog djela, tvrdeći da je u kafani „B.“ Boravio kao gost nekoliko dana prije kritičnog događaja i istu prihvatio. Naime, iz pisanih dokaza u koje je sud izvršio uvid: izvještaja o tehničkoj obradi i identifikaciji papilarnih linija Uprave policije PJ B., broj ...od ... . godine, izvještaja o daktiloskopskom ispitivanju broj ... Uprave policije, Forenzičkog centra D., ... broj ...od ... . godine i izvještaja o daktiloskopskom vještačenju broj ...od ... . godine, proizilazi da su na licu mjesta - u kafani „B.“, na vratima WC-a sa unutašnje strane, ovlašćeni policijski službenici pronašli trag papilarnih linija i izvršili njegovo fotografisanje, obilježavanje, fiksiranje i poređenje, te i utvrdili da isti potiče od domalog prsta lijeve ruke optuženog A.A.. Iz iskaza svjedoka D.S.- kriminalističkog tehničara koji je vršio izuzimanje nađenih papilarnih linija - otisaka u kafani „B.“, utvrđeno je da je na propisani način - grafitnim praškom i folijom za izuzimanje otisaka tretiran čitav objekat - kafana i da je pronađen samo jedan papilarni trag na unutrašnjoj strani vrata od WC-a. Po nalaženju suda, ta činjenica ukazuje na to da je lice čiji je otisak nađen - optuženi A. A., dotakao predmet na kome je isti nađen, odnosno da je bio na licu mjesta, obzirom da je nađeni trag otiska papilarnih linija nastao kao posljedica izlučivanja znoja kroz pore koje se nalaze na papilarnim linijama, a kako su papilarne linije individualne za svako lice, to je pomoću individualnih obilježja na odrazu nesumnjivo utvrđeno navedeno. Isto optuženi A. A. nije ni sporio u svojoj odbrani, a svjedoci A.M. i M.H. to potvrđuju u svojim iskazima, pa se iz navedenog utvrđuje da je optuženi nekoliko dana ranije boravio kao gost u pomenutoj kafani i odlazio u WC iste, a na čijim vratima je nađen predmetni trag papilarnih linija. Dalje, iz nalaza i mišljenja vještaka daktiloskopije L.D. , datog nakon neposrednog uvida na mjestu gdje je nađen trag papilarnih linija - u kafani „B.“, na unutrašnjoj strani vrata od WC-a, te i raspoložive fotodokumentacije, nesumnjivo proizilazi da se ne može utvrditi položaj nađenih papilarnih linija, njihov smjer, da se ne može odgovoriti na pitanje da li je trag bio okrenut ka gore ili poprečno u lijevo ili u desno, niti, pak, način na koji je sporni trag nastao, u kakvom je kretanju isti nastao, kakav je položaj optuženi zauzimao kada je dodirnuo vrata od WC-a sa unutrašnje strane, kao ni starost predmetnog traga. Prednje ukazuje na to da se postojanje nađenog i fiksiranog otiska prsta optuženog A.A. - jedinog otiska nađenog na licu mjesta, ne može objasniti time da je optuženi učinio predmetno krivično djelo, jer se obzirom na gore navedeno ne može nedvosmisleno utvrditi veza između njegovog ostavljanja na licu mjesta i krivičnog djela u pitanju. S toga, sud u konkretnom zaključuje da ne postoje jasni i neposredni dokazi koji bi ukazivali na optuženog A.A. kao učinioca predmetnog krivičnog djela stavljenog mu na teret. A, kako sud presudu zasniva na nesumnjivim činjenicama i dokazima, a ne na pretpostavkama, to je optuženi oslobođen od optužbe, na osnovu čl.373. st.1. tač.2. ZKP-a.

Iz iskaza oštećenog A.M., saslušanog u svojstvu svjedoka, vidi se da je kafana „B.“ u vlasništvu pravnog lica DOO „S. V.“, čiji je on izvršni direktor, a da je objekat u kome se nalazi ova kafana u njegovom privatnom vlasništvu. Poznato mu je da je kafana „B.“ obijena u noći ... . godine i da je policiji predat izvještaj popisne komisije broj ... od ... . godine. Kako se tada nalazio u inostranstvu, ostali detalji mu nijesu poznati.

Uvidom u izvještaj komisije DOO „S.V.“ broj ... od ... . godine, vidi se da je dana ... . godine, izvršen popis i sravnjenje računovodstvenog stanja, te je utvrđeno postojanje manjka u kafani „B.“ u iznosu od 241,00 euro.

Iz iskaza svjedoka A.M., vidi se da radi kao konobar u kafani „B.“ i da je dana ... . godine, oko ... časova, zatvorio kafanu, nakon što je završio smjenu. Kada je ujutru otvarao kafanu primijetio da je otvoren prozor dimenzija 60 x 60 u predjelu baglama. Posumnjao je da je neko ulazio u kafanu, pa je pošao do šanka gdje drži novac i vidio da je iz iste oduzeto 241,00 euro, u različitim apoenima. Odmah je pozvao firmu i obavijestio o tome šta se desilo, nakon čega je policija na licu mjesta izvršila uviđaj. Istakao je da je učinilac djela u kafanu ušao kroz prozor od kupatila, koristeći šrafciger i da je izašao kroz prozor od magacina. Naveo je da optuženog A.A. dobro poznaje i da se sjeća da je dolazio u kafanu, pio pivo i odlazio u WC.

Iz iskaza svjedoka M.H., vidi se da je sa optuženim A. A. u toku ..., ... i ... mjeseca .... godine, često išao u kafanu „B.“, u selu B.. Sjeća se da je par dana prije predmetne krađe bio sa optuženim u kafani, po pozivu A.M., gdje su se zadržali dva i po sata, pili pivo i sjeća se da su odlazili u WC u kafani.

Sud je cijenio iskaze oštećenog A.M. i svjedoka A.M. i M.H. i iste prihvatio kao dokaze, nalazeći da su objektivno svjedočili o onome što im je poznato u vezi sa predmetnim krivičnim djelom i činjenicama koje su od značaja za utvrđivanje postojanja krivičnopravne odgovornosti optuženog A.A.. Iz istih je, najprije, utvrđeno da je oštećeni A.M. izvršni direktor DOO „S. V.“, u čijem se vlasništvu nalazi kafana „B.“, da je objekat u kome se ista nalazi u njegovom vlasništvu, da je kafana u noći .... godine obijena i da je iz iste protivpravno oduzet novac u iznosu od 241,00 euro. Navedeno proizilazi i iz iskaza svjedoka A.M. i pisanog dokaza u koji je sud izvršio uvid: izvještaja komisije DOO „S.V.“ broj ... od ... . godine, koji je sud našao j.. Dalje, iskazima svjedoka A.M. i M.H. potvrđena je odbrana optuženog A.A. u dijelu da je nekoliko dana kritičnog događaja bio gost u kafani „B.“, na čijim vratima od WC-a sa unutrašnje strane je nađen predmetni trag papilarnih linija. Obzirom na navedeno, a cijeneći da se na osnovu dokaza izvedenih tokom postupka ne može utvrditi položaj i smjer nađenih papilarnih linija, način na koji je trag nastao, položaj kakav je optuženi zauzimao kada je dodirnuo vrata od WC-a sa unutrašnje strane, niti, pak, starost traga, zaključuje se da se postojanje otiska papilarnih linija optuženog A.A. ne ukazuje da je isti počinio predmetno krivično djelo, jer se, obzirom na gore navedeno, ne može nedvosmisleno utvrditi veza između njegovog ostavljanja na licu mjesta i krivičnog djela u pitanju.

Iz iskaza svjedoka D. S., vidi se da je kao kriminalistički tehničar vršio izuzimanje papilarnih linija - otisaka u kafani „B.“, koja se nalazi u selu B., povodom provalne krađe koja se desila u toku noći ... . godine. Da je na propisani način - upotrebom grafitnog praška i folije za izuzimanje otisaka tretirao čitav objekat i da je pronašao samo jedan papilarni trag na vratima WC-a. Nađeni trag predao je monodaktiloskoperu, a obrada istog izvršena je u Forenzičkom centru radi identifikacije.

Iz iskaza svjedoka B.M., vidi se da je kao inspektor vršio uviđaj povodom teške krađe koja se desila u toku noći ... . godine, u kafani „B.“, koja se nalazi u selu B.. Da je misaonom rekonstrukcijom zaključio da je lice koje je izvršio ovu krađu ušlo kroz prozor od WC-a kafane, a da je izašlo kroz drugi prozor na objektu. Izuzimanje tragova izvršio je kriminalistički tehničar D.S..

Iz iskaza svjedoka B.B., datog na glavnom pretresu održanom dana ... . godine, vidi se da radi kao monodaktiloskoper i da je izuzete tragove sa lica mjesta - iz kafane „B.“ obrađivao, utvrđivao njegov kvalitet i upoređivanjem istih našao da se slažu sa otiscima optuženog A.A.. Da, obzirom da se isti tada nalazio u inostranstvu, nije izvršio njegovu potpunu identifikaciju i registraciju, već je podatke koje je imao o njemu poslao Forenzičkom centru D., odsjeku za DKT ispitivanja.

Iz izvještaja o tehničkoj obradi i identifikaciji papilarnih linija Uprave policije PJ B., broj ...od ... . godine, vidi se da je komaprativnim poređenjem nađenog traga papilarnih linija sa lica mjesta, koji je fiksiran na bijeloj podlozi samolepljivom folijom i crnim grafitnim prahom i označen brojem 1, pronađeno deset podudarnih identifikacionih karakteristika sa otiskom domalog prsta lijeve ruke optuženog A.A..

Iz izvještaja o daktiloskopskom ispitivanju broj ..., Uprave policije Forenzičkog centra D., ... broj ...od ... . godine, vidi se da je izvršenim DKT vještačenjem nađenog traga papilarnih linija utvrđeno da sporni trag papilarnih linija, koji je označen brojem 1 i podesan za identifikaciju, potiče od domalog prsta lijeve ruke optuženog A.A..

Uvidom u fotodokumentaciju Uprave policije PJ B., broj ...od ... . godine i broj ...od ... . godine, vidi se opšti izgled lica mjesta - kafane „B.“ i mjesto na kome je pronađen trag papilarnih linija - na vratima WC-a, pored šanka.

Iz akta Uprave policije, Centra bezbjednosti B., broj ..., koji je u sud primljen dana ... . godine i akta Uprave policije, Forenzičkog centra D., ... broj ...od ... . godine, vidi se da je po zahtjevu za daktiloskopsko vještačenje od strane vještaka grupe za DKT ispitivanja izvršeno poređenje traga papilarnih linija označenog sa brojem 1 sa otiscima papilarnih linija optuženog A.A. i da je konstatovano da trag potiče od domalog prsta lijeve ruke optuženog.

Iz akta Uprave policije, Forenzičkog centra D., ... broj ...od ... . godine, vidi se da je daktiloskopska lista sa otiscima papilarnih linija optuženog A.A. sačinjena dana ... . godine.

Iz izvještaja o daktiloskopskom vještačenju, broj ...od ... . godine, izvršenog nakon daktiloskopiranja optuženog A.A. u Centru bezbjednosti B., vidi se da je trag papilarnih linija označen brojem 1 izazvan grafitnim prahom i fiksiran transparentnom folijom - lepljivom trakom, na vratima WC-a, sa unutašnje strane, u kafani „B.“, podesan za identifikaciju i da je primjenom AFIS metode, utvrđeno da isti potiče od domalog prsta lijeve ruke optuženog A.A., od oca R., rođenog ... . godine, iz sela B., opština P..

Sud je cijenio iskaze saslušanih svjedoka D. S, B.M. i B.B., te i navedene pisane dokaze, nalazeći iste vjerodostojnim, sačinjenim od strane nadležnog organa. Iz istih je utvrđeno da je svjedok D.S., kao kriminalistički tehničar, vršio izuzimanje papilarnih linija - otisaka u kafani „B.“, grafitnim praškom i folijom za izuzimanje otisaka, te i da je u čitavom objektu pronašao samo jedan papilarni trag, i to na unutrašnjoj strani vrata WC-a kafane. Da je na osnovu daktiloskopske liste sa otiscima papilarnih linija optuženog A.A. sačinjene dana ... . godine, sačinjen izvještaj o tehničkoj obradi i identifikaciji papilarnih linija Uprave policije PJ B., broj ...od ... . godine, a potom i izvještaj o daktiloskopskom ispitivanju broj ..., od strane Forenzičkog centra D., ... broj ...od .... godine. Na osnovu navedenih pisanih dokaza, utvrđeno je da nađeni trag papilarnih linija potiče od optuženog A.A. - da je isti doticao predmet na kome je otisak nađen, odnosno da je bio na licu mjesta. Navedeno optuženi A. A. nije ni sporio, a isto su svjedoci A.M. i M.H. potvrdili, tvrdeći da je optuženi nekoliko dana ranije boravio kao gost u pomenutoj kafani i odlazio u WC iste, a na čijim vratima sa unutrašnje strane je nađen predmetni trag papilarnih linija.

Iz nalaza i mišljenja vještaka daktiloskopije L.D. , datog na glavnom pretresu održanom dana ... . godine i nalaza i mišljenja broj D ...od ... . godine, vidi se da se daktiloskopiranje vrši na daktiloskopskom materijalu na kojem se uzimaju otisci svih deset prstiju, kontrolni otisci oba dlana i podaci - ime i prezime osumnjičenog lica, imena oca i majke, prezime majke, matični broj i fotografije osumnjičenog. Da Forenzičkom centru D., pored otisaka papilarnih linija i liste na kojoj stoji ime i prezime optuženog A. A., nijesu dostavljeni njegovi drugi podaci, ali da je dostavljeni trag papilarnih linija kvalitetan za utvrđivanje. Da se ne može izjasniti o položaju ruke i tijela optuženog, niti o starosti izuzetog traga papilarnih linija, jer bi za isto trag morao biti ostavljen u strogo kontrolisanim labaratorijskim uslovima, vodeći računa o temperaturi, vlažnosti vazduha, izloženosti svijetlu i sličnim uslovima.

Prilikom uviđaja suda na licu mjesta dana 11.06.2015. godine, izvršeno je mjerenje u unutrašnjosti WC-a kafane „B.“, te i utvrđeno da je od patosnog do donjeg dijela - kase prozora 137 cm, da je visina prozora 0,40 cm, a širina prozora 0,45 cm, te i da prisutni vještak daktiloskopije L. D. nije u mogućnosti da „izazvani“ - nađeni trag papilarnih linija optuženog postavi prema položaju ruke.

Sud je cijenio nalaz i mišljenje vještaka daktiloskopije L.D. , dat na glavnom pretresu održanom dana 02.10.2014. godine i nalaz i mišljenje broj D ...od ... . godine, dat nakon neposrednog uvida na licu mjesta - u kafani „B.“, u selu B., na mjestu gdje je „izazvan“ - nađen trag papilarnih linija - na unutrašnjoj strani vrata od WC-a iste, te i raspoložive fotodokumentacije. Ista na licu mjesta nije mogla utvrditi položaj nađenih papilarnih linija, njihov smjer, nije mogla odgovoriti na pitanje da li je trag papilarnih linija bio okrenut ka gore ili poprečno u lijevo ili u desno, niti, pak, način na koji je sporni trag nastao na unutrašnoj strani WC-a kafane, u kakvom je kretanju isti nastao, kakav je položaj optuženi zauzimao kada je dodirnuo vrata od WC-a, kao ni starost nađenog traga. Prednje ukazuje na to da se postojanje nađenog i fiksiranog otiska prsta optuženog A.A. - jedinog otiska nađenog na licu mjesta, ne može objasniti time da je optuženi počinio predmetno krivično djelo, jer se obzirom na navedeno ne može nedvosmisleno utvrditi veza između njegovog ostavljanja na licu mjesta i krivičnog djela u pitanju.

Ni jedan dokaz izveden u toku krivičnog postupka nije mogao potvrditi tezu optužbe da je optuženi A. A. učinio krivično djelo teška krađa iz čl.240. st.1. tač.1. KZ CG koje mu je stavljeno na teret optužnicom Osnovnog državnog tužilaštva u Beranama Kt.br.121/2013 od 27. juna 2013. godine. Najprije, sud je odbranu optuženog A.A. našao jasnom i prihvatljivom, u bitnom saglasnom sa iskazima svjedoka A.M. i M.H., iz kojih je utvrđeno da je optuženi u kafani „B.“ boravio kao gost nekoliko dana prije kritičnog događaja, te i da je tom prilikom odlazio do WC-a u kafani, na čijoj unutrašnjoj strani je nađen otisak njegovih papilarnih linija. Dalje, iz iskaza svjedoka D.S.i B.B. i pisanih dokaza - izvještaja o tehničkoj obradi i identifikaciji papilarnih linija Uprave policije PJ B., broj ...od ... . godine, izvještaja o daktiloskopskom ispitivanju broj ... Uprave policije, Forenzičkog centra D., ... broj ...od ... . godine i izvještaja o daktiloskopskom vještačenju broj ...od ... . godine, proizilazi da je upotrebom grafitnog praška i folije za izuzimanje otisaka tretiran čitav objekat - kafana i da je pronađen samo jedan papilarni trag na unutrašnjoj strani vrata WC-a kafane, da je isti fotografisan, obilježen, fiksiran i da je izvršeno njegovo poređenje, nakon čega je utvrđeno da isti potiče od domalog prsta lijeve ruke optuženog A.A.. Navedeno ukazuje na to da je lice čiji je otisak nađen - optuženi A. A., doticao predmet na kome je isti nađen, odnosno da je bio na licu mjesta, jer je nađeni trag otiska papilarnih linija mogao nastati samo kao posljedica izlučivanja znoja kroz pore koje se nalaze na papilarnim linijama koje su individualne za svako lice. A da je optuženi A. A. bio na licu mjesta isti nije ni sporio, a navedeno potvrđuju saslušani svjedoci A.M. i M.H.. Dalje, iz nalaza i mišljenja vještaka daktiloskopije L.D. , datog nakon neposrednog uvida na licu mjesta gdje je nađen trag papilarnih linija - u kafani „B.“, te i raspoložive fotodokumentacije, nesumnjivo proizilazi da se ne može utvrditi položaj nađenih papilarnih linija, njihov smjer, da se ne može odgovoriti na pitanje na koji način je sporni trag nastao na unutrašnoj strani WC-a kafane, u kakvom kretanju, kakav je položaj optuženi zauzimao kada je dodirnuo vrata, kao ni starost nađenog traga. Prednje ukazuje na to da se postojanje nađenog i fiksiranog otiska prsta optuženog A.A., ne može objasniti time da je optuženi počinio predmetno krivično djelo, jer se ne može nedvosmisleno utvrditi veza između njegovog ostavljanja na licu mjesta i krivičnog djela u pitanju. Pa, kako u konkretnom izvedenim dokazima nije mogla biti dokazana krivica optuženog A.A., sud je istog oslobodio od optužbe, na osnovu čl.373. st.1. tač.2. ZKP-a, pošto nije dokazano da je učinio krivično djelo za koje je optužen. A, ovakav zaključak izvodi se i na osnovu odredbe čl.3. st.3. ZKP-a, koja je saglasna sa odredbom čl.6. st.2. EKLJP, a koja predstavlja prezumpciju nevinosti.

Troškovi krivičnog postuka padaju na teret budžetskih sredstava suda, dok će o troškovima branioca optuženog advokata P.G., iz B., sud odlučiti posebnim rješenjem, shodno čl.230. ZKP-a
S iznijetih razloga odlučeno je kao u izreci presude.

OSNOVNI SUD U BERANAMA

Dana, 21.07.2015. godine.

Zapisničar S U D I J A
Čukić Mirjana DAŠIĆ DRAGAN
PRAVNA POUKA:

Protiv ove presude može se izjaviti žalba Višem sudu u Bijelom Polju, u roku od 15 /petnaest/ dana od dana prijema pismenog otpravka, preko ovog suda u dva primjerka.