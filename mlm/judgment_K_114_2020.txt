K.br. 114/20
U IME CRNE GORE
VIŠI SUD U PODGORICI, kao prvostepeni krivični, sudija Kovačević Vesna, uz učešće Hasanović Anise, kao zapisničara, u predmetu protiv optužene Leonore Zeqiri Kelmendi koju brani Hodžić Ismet, advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, nakon donesenog rješenja o usvajanju sporazuma o priznanju krivice, dana 04.11.2020. godine, donio je dana 05.11.2020. godine
P R E S U D U
Optuženi:

Leonora Zeqiri Kelmendi, JMBG 0604997265036, od oca Ahmeta i majke Hamide, rođene Zeqiri, rođena 06.04.1997. godine u Nikšiću, sa prebivalištem u Podgorici, Vrela Ribnička – ulica Španskih boraca bb – zgrada A3, stan broj 7, lice bez državljanstva, razumije crnogorski jezik, maternji jezik albanski, udata, bez djece, lošeg imovnog stanja, djelimično pismena, završila osam razreda osnovne škole, neosuđivana,
KRIV JE
Zato što je:

Tokom jula 2020. godine, sve do dana 23. jula 2020. godine u Podgorici, u ulici Španskih boraca bb, radi prodaje držala heroin – supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (“Sl. list CG” br. 41/18 od 28.06.2018. godine) iako je bila svjestna da postupa neovlašćeno i protivpravno pa je to i htjela na način što je kod sebe u lijevoj ruci, dnevnom boravku na radnoj ploči ispod pepeljare i u podrumu stana držala tri ručno pravljena zamotuljka sa heroinom, pojedinačnih neto masa m1=0,231 grama, m2=0,216 grama i m3=22,047 grama, koja opojna droga joj je zajedno sa novcem u iznosu od 75 eura pronađena i oduzeta prilikom pretresa od strane ovlašćenih policijskih službenika Uprave policije CB Podgorica – stanice kriminalističke policije za borbu protiv droge, a ista je bila namijenjena daljoj neovlašćenoj prodaji,
čime je izvršila krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Pa sud optuženu primjenom citiranih zakonskih odredbi, te odredbi čl.3, čl. 4 st. 2, čl. 5, čl. 13, čl. 14, čl. 15, čl. 32, čl. 33, čl. 36, čl. 42, čl. 45 st. 1 tač. 3, čl. 46 st. 1 tač. 3 i čl. 51 Krivičnog zakonika Crne Gore, te odredbi čl. 226, čl. 229, čl. 303. Zakonika o krivičnom postupku
O S U Đ U J E
Na kaznu zatvora u trajanju od 6 (šest) mjeseci, koju je dužna izdržati po pravosnažnosti presude a u koju kaznu joj se ima uračunati vrijeme u kojem je bila lišena slobode od 23.07.2020. godine od 15,00 časova, do 24.07.2020. godine do 08,55 časova.

Na osnovu čl. 75. st.1 u vezi čl. 300 st. 7. Krivičnog zakonika Crne Gore, optuženom se i z r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga heroin ukupne neto mase od 22,494 grama koja se ima uništiti po pravosnažnosti ove presude.

ODUZIMA SE novac u iznosu od 75,00 €, kao predmet nastao izvršenjem krivičnog djela.

OBAVEZUJE SE optuženi da na ime troškova krivičnog postupka plati iznos od 544,50 € na ime odbrane po službenoj dužnosti, te iznos od 50,00 € na ime paušala, na račun Vrhovnog državnog tužilaštva broj 832-1187-31, kao i iznos od 50,00 € na ime sudskog paušala Višem sudu u Podgorici, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 134/20 od 18.08.2020. godine, optuženoj Leonori Zeqiri Kelmendi stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Dana 03.11.2020. godine, Više Državno tužilaštvo dostavilo je sudu sporazum o priznanju krivice optužene Leonore Zeqiri Kelmendi, zapisnik o pregovaranju i zapisnik o saslušanju optužene.

Iz sadržine zapisnika o pregovoranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optužena Leonora Zeqiri Kelmendi saglasni da Viši sud u Podgorici optuženoj za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, stavljeno joj na teret optužnicom VDT-a u Podgorici Kt.br. 134/20 od 18.08.2020. godine izrekne kazna zatvora u trajanju od 6 (šest) mjeseci u koju joj se ima uračunati vrijeme lišenja slobode kako je naznačeno u dispozitivu presude i da joj se izrekne mjera bezbijednosti oduzimanje predmeta, i to opojne droge heroina u ukupnoj količini od 22,494 grama koja se ima uništiti po pravosnažnosti presude donijete na osnovu sporazuma o priznanju krivice kao predmet izvršenja krivičnog djela, te i oduzimanje novca u iznosu od 75,00 €, kao i da se optužena obaveže na plaćanje troškova krivičnog postupka u iznosu od 544,50 eura na ime odbrane po službenoj dužnosti i iznosa od 50,00 € na ime paušala koji iznos će uplatiti na račun Vrhovnog državnog tužilaštva broj 832-1187-31, kao i uplate iznosa od 50,00 € na ime sudskog paušala Višem sudu u Podgorici, prednje u roku od 15 dana od dana pravosnažnosti presude.

Iz sadržine dokaza koji se nalaze u spisima predmeta i koji su predloženi optužnicom, i to službene zabilješke Uprave policije – stanice kriminalističke policije za borbu protiv droge Ku.br. 875/20 od 23.07.2020. godine, zapisnika o pretresanju stana i drugih prostorija Uprave policije – stanice kriminalističke policije za borbu protiv droge Ku.br. 875/20 od 23.07.2020. godine, tri potvrde o privremeno oduzetim predmetima Uprave policije CB Podgorica – stanice kriminalističke policije za borbu protiv droge Ku.broj 875/20 od 23.07.2020. godine na ime Leonore Zeqiri Kelmendi, izvještaja Forenzičkog centra Danilovgrad o hemijskom vještačenju broj 1967/20 od 17.08.2020. godine sa pratećom fotodokumentacijom, uvjerenja Ministarstva pravde Crne Gore – direkcije za kaznenu i prekršajnu evidenciju broj 05/2-041-8542/20 od 29.07.2020. godine na ime Leonore Zeqiri Kelmendi, fotodokumentacije Uprave policije CB Podgorica broj 17/03-4-1226/1258, sačinjenu povodom fotografisanja pronađene opojne droge prilikom pretresa stana okrivljene Leonore Zeqiri Kelmendi od 23.07.2020. godine, u pogledu kojih dokaza branilac i optužena nijesu imali primjedbi, sud zaključuje da je državni tužilac pružio dovoljno dokaza o krivici optužene Leonore Zeqiri Kelmendi, te da je optužena izvršila krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore na način, u vrijeme i na mjestu kako je to opisano izrekom ove presude, pa je sud u svemu prihvatio sporazum o priznanju krivice.

Odlučujući o visini kazne za optuženu iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv, a pogotovo kada se imaju u vidu olakšavajuće okolnosti na strani optužene, da je osoba mlađe životne dobi, a ranije nije osuđivana, te da je svojim priznanjem i zaključenjem sporazuma o priznanju krivice doprinijela ekonomičnom i brzom okončanju postupka, a koje okolnosti su cijenjene kao naročito olakšavajuće okolnosti, na osnovu kojih je bilo mjesta ublažavanju kazne zakonom propisane za predmetno krivično djelo u smislu čl. 45. st. 1 tač. 3 i 46. st. 1 tač. 3 Krivičnog zakonika Crne Gore, dok otežavajućih okolnosti sud nije našao, tako da je po ocjeni ovog suda shodno čl. 36 Krivičnog zakonika kazna zatvora u trajanju od 6 (šest) mjeseci, u koju kaznu se ima uračunati vrijeme lišenja slobode od 23.07.2020. godine od 15,00 časova do 24.07.2020. godine do 8,55 časova srazmjerna stepenu krivice optužene i težini počinjenog krivičnog djela, te da će se sa istima postići svrha kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno čl. 51 Krivičnog zakonika Crne Gore sud je optuženoj Leonori Zeqiri Kelmendi uračunao vrijeme i kojem je bila lišena slobode od 23.07.2020. godine od 15,00 časova, do 24.07.2020. godine do 8,55 časova.

Shodno odredbi čl. 75 st.1 u vezi čl. 300 st. 7 Krivičnog zakonika Crne Gore, Sud je optuženom izrekao i mjeru bezbjednosti oduzimanje predmeta i to opojne droge heroina u ukupnoj količini od 22,494 grama koja opojna droga se ima uništiti po pravosnažnosti presude donijete na osnovu sporazuma o priznanju krivice kao predmeta izvršenja krivičnog djela za koje zakon predvidja obavezno oduzimanje. Takođe, optuženoj je oduzet i novac u iznosu od 75,00 €, kao predmet koji je nastao izvršenjem ovog krivičnog djela.

Kako je optužena oglašena krivom, sud je shodno čl. 226. i 229. Zakonika o krivičnom postupku obavezao i na plaćanje troškova krivičnog postupka i to iznosa od 544,50 € na ime odbrane po službenoj dužnosti i zinosa od 50,00 € na ime paušala, uplatom na račun Vrhovnog državnog tužilaštva broj 832-1187-31, kao i iznosa od 50,00 € na ime sudskog paušala Višem sudu u Podgorici, u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 05.11.2020. godine
Zapisničar SUDIJA
Hasanović Anisa, s.r. Kovačević Vesna, s.r.

PRAVNA POUKA:

Protiv ove presude je dozvoljena žalba samo ako presuda nije u skladu sa zaključenim sporazumom.

Za tačnost otpravka
Tvrdi i ovjerava
__________________