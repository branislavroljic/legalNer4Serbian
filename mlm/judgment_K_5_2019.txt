U IME CRNE GORE
K.5/19
OSNOVNI SUD U HERCEG NOVOM, po sudiji Vesni Gazdić, uz učešće zapisničara Vanje Marić u krivičnom predmetu protiv okrivljenog M.P ugrožavanje javnog saobraćaja iz čl.339.stav 3 u vezi stava 1 u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl.347 st.1 KZCG, odlučujući po predlogu ODT Herceg Novi Kt.br.292/2018 od 29.01.2019.godine, za kažnjavanje okrivljenog bez održavanja glavnog pretresa dana 20.06.2019.godine, donio je

RJEŠENJE
o kažnjavanju
Okrivljeni M.P., JMBG ...., od oca S. i majke V., rođ. S., rođen ..... godine u P., sa prebivalištem u K. br...., Opština Herceg Novi, po zanimanju turistički tehničar, sa završenom SSS, nezaposlen, izdržava se od prihoda koje ostvaruje kao vaterpolista u sportskom klubu » J.« sa mjesečnom mlatom od oko 300,00€, neoženjen, bez djece, ne posjeduje nepokretnosti na svoje ime, ranije neosuđivan, ne vodi se drugi krivični postupak, državljanin Crne Gore
Kriv je

Zato što je
Dana 29.11.2018.godine oko 22,30 časova u naselju Savina, Opština Herceg Novi, na lokalnom putu u ulici ‘’Braće Grakalića’’ kod br.12, upravljajući pmv marke Renault tip Clio reg.ozn. HN .... postupao suprotno čl.40 st.4 i čl.41 st.1 ZOBS-a na putevima i tako ugrozio saobraćaj i doveo u opasnost živote i tijela ljudi, na način što se uključivao na raskrsnicu iz ulice Branka Ćopića u ulicu Braće Grakalića koja ulica je saobraćajnim znakom označena kao put sa pravom prvenstva prolaza, u namjeri da nastavi kretanje u pravcu Meljina, a da predhodno nije propustio vozila koja su se kretala tim putem iako je bio svjestan da svojom radnjom može učiniti krivično djelo, odnosno izazvati sabraćajnu nezgodu, ali je olako držao da do toga neće doći, usljed čega je, prilikom manevrisanja vozilom u lijevo, prednjim desnim dijelom svog vozila udario u desnu stranu bicikla marke ‘’Simplon’’ koji se ulicom Braće Grakalića iz pravca Meljina, u pravcu Herceg Novog kretao oštećeni P.D., koji je nakon kontakta sa vozilom, pao sa bicikla na ulicu i tom prilikom zadobio lake tjelesne povrede u vidu oguljotine kože sa obrebotinom u gornjem dijelu u dužini oko 5cm na prednjoj spoljašnjoj strani donje polovine potkoljenice, oguljotine na zadnjoj strani donjeg djela potkoljenice desne noge veličine 5x5cm, oguljotine sa ogrebotinom veličine do 2cm na spoljašnjoj strani gornje trećine potkoljenice lijeve noge, nagnječno razdernu ranu sa oguljotinom veličine do 1cm sa unutrašnje strane skočnog zgloba lijeve noge, oguljotinu kože sa zadnje strane donjeg dijela potkoljenice lijeve noge veličine 1x1cm, nakon čega je okrivljeni, svjestan svog djela i njegove zabranjenosti, a čije izvršenje htio ostavio bez pomoći oštećenog koji je nakon nezgode pao na kolovoz i putničkim motornim vozilom kojim je prouzrokovao povredu oštećenog, udaljio se sa lica mjesta
- čime je izvršio krivično djelo ugrožavanje javnog saobraćaja iz člana 339 stav 3 u vezi stava 1 Krivičnog zakonika Crne Gore u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl.347 st.1 KZCG.

Pa sud okrivljenom zbog navedenih krivičnih djela primjenom čl. 4 st. 2, čl. 42 st. 1, čl. 48 st. 1 Krivičnog zakonika Crne Gore predhodno utvrđuje:

- za krivično djelo ugrožavanje javnog saobraćaja iz čl.339.stav 3 u vezi stava 1 Krivičnog zakonika Crne Gore, kaznu zatvora u trajanju od 3 (tri) mjeseca ,
- za krivično djelo nepružanje pomoći licu povrijeđenom u saobraćajnoj nezgodi iz čl. 347 st. 1 Krivičnog zakonika Crne Gore kaznu zatvora u trajanju od 3 (tri) mjeseca,
Nakon čega sud primjenom čl. 48 st. 2, čl. 52 st. 2, čl. 53 i čl. 54 Krivičnog zakonika Crne Gore i čl. 226 st.3 i čl. 374 Zakonika o krivičnom postupku, okrivljenom izriče
USLOVNU OSUDU

Kojom mu utvrđuje jedinstvenu kaznu zatvora u trajanju od 5 (pet) mjeseci i istovremeno određuje da se ona neće izvršiti, ako okrivljeni u roku od 2 (dvije) godine po pravosnažnosti presude ne učini novo krivično djelo.

Obavezuje se okrivljeni da plati po osnovu troškova sudskog paušala u iznos od 50,00 eura, a sve prednje u roku od 15. dana po pravosnažnosti rješenja, pod prijetnjom prinudnog izvršenja.

O b r a z l o ž e nj e
Optužnim predlogom ODT Herceg Novi Kt.br.292/2018 od 29.01.2019.godine, okrivljenom M.P. iz Herceg Novog, stavljeno je na teret izvršenje krivičnog djela ugrožavanje javnog saobraćaja iz čl.339.stav 3 u vezi stava 1 u sticaju sa krivičnim djelom nepružanje pomoći licu povrijeđenom u saobraćajnoj nezgodi iz čl.347 st.1 KZCG i istovremeno predloženo sudu da u smislu čl.461 ZKP-a donese rješenje o kažnjavanju bez održavanja glavnog pretresa.

Izjašnjavajući se na navode sadržane u optužnom predlogu, okrivljeni je pristao da se donese rješenje o kažnjavanju, pa je sud našao da nema potrebe za održavanjem glavnog pretresa.

Nakon prikupljenih podataka o ranijoj osuđivanosti okrivljenog i njegovoj ličnosti, sud je okrivljenom izrekao uslovnu osudu, nalazeći da su u konkretnom slučaju ispunjeni uslovi za izricanje ove krivične sankcije. Naime, odlučujući se za izricanje uslovne osude, sud je imao u vidu olakšavajuće okolnosti na strani okrivljenog koje se ogledaju u njegovoj dosadašnjoj neosuđivanosti, dok otežavajućih okolnosti nije našao. Imajući u vidu naprijed navedeno,sud je uverenja da će se opšta svrha izricanja krivičnih sankcija predviđena čl. 4 KZCG ostvariti i uslovnom osudom, te da će upozorenje uz prijetnju kazne na okrivljenog dovoljno uticati da ubuduće ne čini ovakva, a ni druga krivična djela.

Obzirom na prednje, sud je okrivljenom izrekao uslovnu osudu kojom mu je utvrdio jedinstvenu kaznu zatvora u trajanju od 5 (pet) mjeseci i istovremeno odložio njeno izvršenje na period provjeravanja od 2 (dvije) godine. Sud je uvjerenja da je ovako izrečena uslovna osuda adekvatna težini počinjenih krivičnih djela i stepenu krivice okrivljenog kao počinioca, te da će se istom ostvariti i svrha izricanja uslovne osude predviđena članom 52 KZCG.

Kako je okrivljeni oglašen krivim sud ga je shodno čl.226 st.3 Zakonika o krivičnom postupku obavezao da na ime troškova sudskog paušala plati iznos od 50,00€ koje je odmjereno s obzirom na imovno stanje okrivljenog i dužinu trajanja postupka.

Kako oštećni nije postavio imovinsko pravni zhatjev, to sud u ovom rješenju o ustom nije odlučivao.

Sa iznijetih razloga , a na osnovu čl.461 st.1 ZKP-a odlučeno je kao u izreci ovog rješenja.

OSNOVNI SUD U HERCEG NOVOM

Dana, 20.06.2019. godine
Zapisničar: S U D I J A
Vanja Marić Vesna Gazdić
PRAVNA POUKA:

Protiv ovog rješenja dozvoljena je žalba u roku od 8 dana,
Višem sudu Podgorici.Žalba se podnosi preko ovog suda.