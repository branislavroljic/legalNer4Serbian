K.br. 51/16
U IME CRNE GORE
Osnovni sud u Kolašinu kao prvostepeni krivični po sudiji Mirjani Čepić kao sudiji pojedincu uz učešće zapisničara Bošković Slavke u krivičnom predmetu protiv okrivljenog V.D. iz P., zbog krivičnog djela ugrožavanje javnog saobraćaja iz čl.339 stav 3 u vezi stava 1 Krivičnog zakonika CG.Postupajući po optužnom predlogu ODT Podgorica Kt.br.1238/15 od 07.04.2016.godine nakon održanog glavnog javnog pretresa u prisustvu zamjenika ODT Šćepanović Maje i okrivljenog donio je i javno objavio dana 17.06.2016.godine
P R E S U D U
Okrivljeni:

V. D., JMBG … od oca M.i majke I. rođene P. , rođen ….godine u P., sa prebivalištem u mejstu rođena Ul.T. br…, neoženjen, bez djece, sa završenom SSS, lošeg imovnog stanja do sada neosuđivan ,
KRIV JE
Zato što je:

Dana 22.09.2015.godine oko 0,1h u Podgorici na raskrsnici Bulevara Stanka Dragojevića i ul.Karađorđeve ne pridržavajući se saobraćajnih propisa iz čl.40 stav 2 ZOBS-a na putevima ugrozio saobraćaj i doveo u opasnost život i tijelo ljudi na način što je upravljao vozilom marke Mercedes benz 180 CDI reg.br.PG … lijevom saobraćajnom trakom desne kolovozne trake Bulevarom Stanka Dragojevića iz pravca Ul.Bokeške u pravcu navedene raskrsnice započeo skretanje u lijevo, u pravcu ulice Karađorđeve, a da nije propustio motociklo marke PIAGGIO Beverly 500 CC NERO reg.br…. kojim je lijevom saobraćajnom trakom desne kolovozne trake iz pravca Bulevara Svetog Petra Cetinskog u pravcu Ul.Bokeške,zadržavajući pravac kretanja, upravljao oštećeni Ć.A.,usled čega je došlo do sudara vozila Mercedes i motocikla kojom prilikom je oštećeni zadobio laku tjelesne povrdu u vidu oguljotine kože u predjelu lijevog lakta i prelom jedanaestog rebra sa lijeve strane ,pri čemu je bio svjestan da ovakvom nepropisnom vožnjom može ugroziti saobraćaj i prouzrokovati zabranjenu posledicu, ali je olako držao da do toga neće doći ili da će to moći spriječiti,
-Čime je izvršio krivično djelo ugrožovanje javnog saobrćaja iz čl.339 stav 3 u vezi stava 1 Krivičnog zakonika
pa mu sud primjenom citirane zakonske odredbe i čl. 2,4,32,52,53,54 Krivičog zakonika CG i čl. 226,229,239 i 374 ZKP-a izriče
USLOVNU OSUDU

Kojom okrivljenom utvrđuje kaznu zatvora u trajanju od 3/tri/ mjeseca i istovremeno određuje da se ista neće izvršiti ukoliko okrivljeni u roku od1/ jedne /godine ne počini novo krivično djelo.

Obavezuje se okrivljeni da na ime troškova krivičnog postupka uplati iznos od 143,00€, te da na ime sudskog paušala uplati iznos od 30,00€,uplatom sredstava na račun budžeta CG br832-196-94, prednje u roku od 15 dana od dana pravosnažnosti presude pod prijetnjom prinudnog izvršenja.

Oštećeni Ć. A. radi ostvarivanja imovinsko pravnog zahtjeva upućuje se na parnicu.

O b r a z l o ž e nj e
ODT iz Podgorice svojim optužnim aktom Kt.br.1238/15 od 07.04.2016.godine stavio je na teret okrivljenom V. D. da je počinio krivično djelo ugrožavanje javnog saobraćaja iz čl.339 stav 3 u vezi stava 1 Krivičnog zakonika CG. Pri podnijetom optužnom aktom ostao je do okončanja glavnog pretresa predlažući u završnoj riječi da sud okrivljenog oglasi krivim i osudi po zakonu.

Okrivljeni je prisustvovao glavnom pretresu i u svojoj odbrani u istom istakao da priznaje u cjelosti izvršenje krivičnog djela,da je došlo do saobraćajne nezgode na način kako je opisano optužnim aktom ali je srećan što oštećeni nije zadobio teže povrede i što sama saobraćajna nezgoda nije izazvala veće posledice.

Obzirom na činjenicu da je okrivljeni u cjelosti priznao izvršenje krivičnog djela i prihvatio krivičnopravnu odgovornost za isto, sud je na saglasan predlog straanaka shodno čl.340 ZKP-a donio rješenje, da se ne provode dokazi prdloženi optužnim aktom izuzev onih od kojih zavisi vrsta i težina krivične sanakcije, pa je u dokaznom postupku pročitao izvod iz KE izdat na ime okrivljenog od strane Ministarstva pravde CG br.100/2016 , iz kojeg se utvrđuje da je okrivljeni do sada neosuđivan.

Cijeneći izvedene dokaze i utvrđene činjenice tokom postupka na nesumnjiv način je utvrđeno da su se u radnjama okrivljenog V.D. stekli svi elementi bića krivičnog djela ugrožavanje saobraćaja iz čl.339 stv 3 u vezi stava 1 Krivičnog zakonika CG, naime nesporno je da je okrivljeni počinio krivično djelo koje mu se stavlja na teret na način što je dana 22.09.2015.godine oko 0,1h u Podgorici na raskrsnici Bulevara Stanka Dragojevića i ul.Karađorđeve ne pridržavajući se saobraćajnih propisa iz čl.40 stav 2 ZOBS-a na putevima ugrozio saobraćaj i doveo u opasnost život i tijelo ljudi na način što je upravljao vozilom marke Mercedes benz 180 CDI reg.br.PG BH 786 lijevom saobraćajnom trakom desne kolovozne trake Bulevarom Stanka Dragojevića iz pravca Ul.Bokeške u pravcu navedene raskrsnice započeo skretanje u lijevo u pravcu ulice Karađorđeve a da nije propustio motociklo marke PIAGGIO Beverly 500 CC NERO reg.br.AZ 72 kojim je lijevom saobraćajnom trakom desne kolovozne trake iz pravca Bulevara Svetog Petra Cetinskog u pravcu Ul.Bokoške , zadržavajući pravac kretanja upravljao oštećeni Ć.A. usled čega je došlo do sudara vozila Mercedes i motocikla kojom prilikom je oštećeni zadobio laku tjelesne povrdu u vidu oguljotine kože u predjelu lijevog lakta i prelom jedanaestog rebra sa lijeve strane , pri čemu je bio svjestan da ovakvom nepropisnom vožnjom može ugroziti saobraćaj i prouzrokovati zabranjenu posledicu, ali je olako držao da do toga neće doći ili da će to moći spriječiti.Ovakav zaključak suda proizilazi iz samog priznanja okrivljenog, u koje sud nije imao razloga da posumnja a kojim priznanjem su potvrđeni navodi optužnog akta.Cijenići psihički odnos učinioca prema djelu sud nalazi da je isti postupao sa nehatom, svjestan da ovakvom vožnjom može ugroziti javni saobraćaj i prouzrokovati zabranjenju posledicu ali je olako držao da do toga neće doći ili da će to moći spriječiti.

Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste a tiču se ličnosti okrivljenog i djela stavljenog mu na teret, pa je od olakšavajućih okolnosti na strani okrivljenog našao da je isti do sada neosuđivan ,te da je priznao izvršenje krivičnog djela, dok otežavajućih okolnosti nije bilo. Pri činjenici da je za ovo krivično djelo predviđena novčana kazna ili zatvor do jedne godine, sud je okrivljenom izrekao uslovnu osudu , i istog osudio na kaznu zatvora u trajanju od 3 mjeseca koju je uslovio na period od jedne godine, koji je po mišljenju suda dovoljno dug u cilju provjere ponašanja počinioca,te da će se istim postići svrha kažnjavanja predviđena čl.32 Krivičnog zakonika.

Kako je okrivljeni oglašen krivim i krivično pravno odgovornim za djelo koje mu se stavlja na teret, to ga je sud obavezao na plaćanje troškova postupka u iznosu od 143,00€, od čega se iznos od 60,50€ odnosi na naknadu za obavljeno vještačenje vještaku med.struke Dr.Krstu Nikoliću, a iznos od 82,50€ vještaku saobraćajne struke Đ. V., te ga obavezao na plaćanje sudskog paušala u iznosu od 30,00€ koji je srazmjeran dužini trajanja postupka i imovinskim prilikama okrivljenog prednje shodno čl 229 u vezi čl.226 ZKP-a.

Sud je oštećenog Ćorović Andriju radi ostvarivanja imovisnkopravnog zahtjeva uputio na parnicu shodno čl.239 stav 2 u vezi stava 1 ZKP-a.

Sa svega naprijed iznijetog odlučeno je shodno čl.374 ZKP-a.

OSNOVNI SUD U KOLAŠINU

dana 17.06.2016.godine
ZAPISNIČAR,SUDIJA
Bošković Slavka s.r. Mirjana Čepić s.r.

PRAVNA POUKA: protiv ove presude može se izjaviti žalba Višem sudu u B.Polju u roku od 8 dana .žalba se podnosi preko ovog suda.