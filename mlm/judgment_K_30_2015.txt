K.br. 30/15
U IME CRNE GORE
OSNOVNI SUD U BARU, prvostepeni krivični sud, sudija Tamara Spasojević, uz učešće namještenika suda Zorice Ivanović, zapisničara, u krivičnom predmetu protiv optuženog Đ.Ž., postupajući po optužnom predlogu ODT-a, iz B.Kt.br.760/13 od 09.12.2013.godine, zbog krivičnog djela - nedavanje izdržavanja iz čl.221 st.1 Krivičnog zakonika Crne Gore, nakon održanog usmenog, glavnog i javnog pretresa dana 07.08.2015.godine, u prisustvu ODT-a iz B.I. R., optuženog i branioca optuženog advokata Đ.Đ.iz B., dana 07.08.2015.godine, donio je i istog dana javno objavio

P R E S U D U
Optuženi,
Đ.Ž. (JMBG ...) od oca R. i majke D. rodjene K., rodjen ....godine u B., nastanjen u B., N. P. bb, Š., B., pomorac, sa završenim pomorskim fakultetom, smjer nautika, srednjeg imovnog stanja, oženjen, otac dvoje djece, neosuđivan,
Na osnovu čl.373 st.1 tač.2 ZKP-a
OSLOBAĐA SE OD OPTUŽBE
Da ,
Za mjesece novembar i decembar 2013.godine, u B., svjestan svog djela čije je izvršenje htio, iako je znao da je njegovo dijelo zabranjeno, nije davao izdržavanje po osnovu pravosnažne i izvršne sudske odluke - presude Osnovnog suda u B., poslovne oznake P.br.163/13 od 11.10.2013.godine, kojom je obavezan da svakomjesečno do 05-og u mjesecu za tekući mjesec, daje izdržavanje u visini od 150,00 eura mjesečno, za svog maloljetnog sina - oštećenog M.A.,
- čime bi izvršio krivično djelo nedavanje izdržavanja iz čl.221 st.1 Krivičnog zakonika Crne Gore.

Troškovi krivičnog postupka padaju na teret budžetskih sredstava suda.

O b r a z l o ž e nj e
Optužnim predlogom ODT-a iz B.Kt.br.760/13 od 09.12.2013.godine, optužen je Đ.Ž. iz B., zbog krivičnog djela nedavanje izdržavanja iz čl.221 st.1 Krivičnog zakonika Crne Gore. Na glavnom pretresu od 16.07.2014.godine zastupnik optužbe je precizirao dispozitiv optužnog predloga, a dispozitiv je preciziran i na glavnom pretresu od 07.08.2015.godine, na način kao u izreci presude. U završnoj riječi ODT je ostala pri preciziranom optužnom aktu navodeći da je provedenim dokazima utvrdjeno da je optuženi izvršio krivično djelo koje je bliže opisano u optužnom aktu. Predložila je sudu da istog oglasi krivim i da mu izrekne adekvatnu krivičnu sankciju.

Optuženi Đ.Ž. je u svojoj odbrani na glavnom pretresu od 12.02.2014.godine istakao da je on pomorac zaposlen u kompaniji "H.". Tokom 2013.godine bio je na brodu, a bilo mu je poznato da je pred Osnovnim sudom u B. u toku parnični postupak, u kojem ga je zastupao advokat Đ.Đ.. Presuda je donijeta u oktobru 2013.godine, a to je vrijeme kada se on nalazio na brodu, od oca je saznao da je donjeta presuda, medjutim, o sadržini i detaljima presude nije upoznat. Otac ga je upoznao da treba da plaća 150,00 eura mjesečno na ime alimentacije za svoje maloljetno djete M.A.. Ne sjeća se tačnog datuma kada mu je otac to u vezi presude saopštio, ali ne spori da je bio obaviješten o obavezi plaćanja izdržavanja za M.A.. Sa broda se iskrcao 20.12.2013.godine, i odmah je počeo da plaća izdržavanje. Presudom P br. 163/13 bio je obavezan da plati dospjele rate od 900,00 eura, taj novac je isplaćen odmah po njegovom iskrcaju a čak je i njegov otac prvu ratu od 400,00 eura, uplatio prije nego što se on iskrcao sa broda. Tačno je da on u vremenskom periodu od 05.novembra do 05.decembra 2013.godine nije platio 150,00 eura, do petog u mjesecu kako mu je to bilo naloženo, ali to nije platio iz razloga što se nalazio na brodu. Kod A.M.B.dao je trajni nalog da se sa njegovog računa svakog drugog u mjesecu na račun zakonskog zastupnika isplaćuje alimentacija u iznosu od 150,00 eura mjesečno, da ne bi došlo do problema vezanih za vikende i slično i u svakom slučaju po tom nalogu iznos od 150,00 eura do 05-og u mjesecu treba da bude na računu korisnika. Ne zna kada je prvi put platio ratu od 150,00 eura na ime izdržavanja,a u medjuvremenu je isplatio sve dospjele obaveze za period novemB. i decemB. 2013.godine, te januar i februar 2014.godine, kao i ostale obaveze sadržane u parničnoj presudi P br. 163/13 i na dan 12. 02.2014.godine nema nikakvih dugovanja po osnovu izdržavanja, jer je sve svoje obaveze izmirio o čemu posjeduje dokaze. U 2013.godini je plovio na relaciji Sjeverna Amerika, Južna Amerika i to zapadnom obalom Pacifika u periodu novemB. - decemB. 2013.godine. Na glavnom pretresu od 16.07.2014.godine ostajući pri ovoj odbrani istakao je da ne priznaje djelo i krivicu za isto i da je parničnu presudu Osnovnog suda iz B.P br. 163/13 od 11.10.2013.godine dobio kada je došao sa broda, a to je bilo karajem decembra 2013.godine. Do tada je u toj parnici njega zastupao advokat Đ.Đ. koji ga je upoznavao o toku postupka do vremena kada je on boravio u C.G. prije ukrcaja na brod a to je bilo početkom avgusta 2013.godine. Nakon ukrcaja na brod do njegovog povratka u C. G. krajem decembra 2013.godine sa punomoćnikom nije imao nikakvu komunikaciju, nije mu bilo poznato stanje u spisima i dokle je postupak. Od članova porodice u to vrijeme komunicirao je samo sa svojom sadašnjom suprugom, mada u tim razgovorima nije pominjao ovaj predmet. Za vrijeme boravka na brodu nije imao komunikaciju sa ocem. Sa M.S. nema komunikaciju, njih dvoje su u negovoru iz njima poznatih razloga o kojima ne bi pričao pred sudom. Na glavnom pretresu od 07.08.2015.godine je odgovarajući na pitanja naveo da je za sadržaj presude Osnovnog suda u B. P.br.163/13 saznao od svog oca kada je sletio na aerodrom u T. i da je prvu komunikaciju imao sa ocem putem telefona sa aerodroma u F. kada mu je javio da ga čeka u T., tako da mu je odmah po slijetanju na aerodrom u T. saopštio da za izdržavanje svog sina treba da plaća mjesečno 150,00 eura, a takodje mu je saopštio da je on lično već jedan dio uplatio, zato što nije mogao da stupi u kontakt sa njim, a nije želio da dodje do problema oko uplata. Pojasnio je da je u C. G. stigao 20.12.2013.godine, pa je onda upravo to datum kada je saznao za presudu P.br.163/13. On se jeste ranije izjašnjavao da se ne sjeća tačnog datuma kada ga je otac obavijestio o presudi, medjutim, pošto je sasvim siguran da je tu informaciju dobio od oca po slijetanju na aerodrom u T. onda je to dan kada je i saznao za presudu. Dakle, on nije imao mogućnosti da prije 20.decembra 2013.godine započne sa plaćanjem ovog izdržavanja iz kog razloga ne priznaje da je počinio djelo koje mu se stavlja na teret, a dokaz da nije imao namjeru da ne plaća izdržavanje za svog sina je taj da je dao trajni nalog u A. mont banci i da se redovno od tada izmiruju obaveze.

Sud je u dokaznom postupku proveo sledeće dokaze: pročitao iskaz svjedoka
zakonskog zastupnika mldb. oštećenog M.A., majku M. Sandru, saslušao svjedoka Đ.R., izvršio uvid u spise Osnovnog suda u B. P.br.163/13 od 11.10.2013.godine; u izvod iz KE za okrivljenog; u trajni nalog br. ...; u kopiju putne isprave za okrivljenog; u kreditni nalog od 11.02.2014.godine na iznos od 150 eura; u kreditni nalog od 11.02.2014.godine na iznos od 150 eura, u kreditni nalog od 11.02.2014.godine na iznos od 150 eura; u kreditni nalog od 11.02.2014.godine na iznos od 150 eura; u elektronsku poštansku uputnicu od 17.01.2014 na iznos od 1.300 eura, u elektronsku poštansku uputnicu od 10.01.2014.godine na iznos od 500 eura; u elektronsku poštansku uputnicu od 09.11.2013.godine na iznos od 400 eura; u karticu promjena računa ... za period od 01.10.2013.godine do 12.02.2014.godine, na ime M. M.S., ul. J.S.8/24 -B., u kopiju emaila, poslatu dana 10.10.2013.godine na email adresu ...-com.me.

Iz iskaza zakonske zastupnice mldb. oštećenog M.A., majke M. S. sa glavnog pretresa od 12.02.2014.godine proizilazi da je oktobra mjeseca 2013.godine donjeta pravnosnažna i izvršna presuda kojom presudom je optuženi Đ.Ž. obavezan da joj svakomjesečno na ime izdržavanja maloljetnog djeteta M.A. plaća iznos od po 150,00 eura. Nakon što je ona podnjela krivičnu prijavu optuženi je isplatio 900,00 eura, prvo je negdje 10. ili 11. novembra isplatio iznos od 400,00 eura, da bi joj oko 10. januara isplatio još 500,00 eura, a u istom mjesecu joj je isplatio i 1.300,00 eura na ime troškova DNK analize. Sve obaveze po toj presudi optuženi joj je isplatio osim iznosa na ime alimentacije, koje iznose nije isplatio do dana 12.02.2014.godine. Iznos od 900,00 eura je uplaćen na njeno ime preko pošte, a ne na žiro račun, iako je njen advokat ocu okrivljenog dao njen žiro račun na koji je trebalo uplaćivati alimentaciju. Od oca okrivljenog je saznala da se optuženi u novembru i decembru mjesecu nalazio na brodu. Prije podnošenja krivične prijave od dospjelih obaveza po presudi optuženi je bio isplatio samo iznos od 400,00 eura. Nije joj poznato da je njen punomoćnik u toj parnici sa braniocem okrivljenog imao dogovor o tome da ona prvo otvori žiro račun radi uplaćivanja sredstava, a njen advokat je ocu okrivljenog prije podnošenja krivične prijave dostavio njen žiro račun. Misli da je prva rata od 400,00 eura uplaćena negdje 10-og novembra 2013.godine i to putem pošte. Na glavnom pretresu od 18.06.2014.godine ostajući pri ovom iskazu dodala je da je svom advokatu H. dostavila podatke o svom žiro računu, a taj advokat je te podatke žiro računa dao ocu okrivljenog Đ.R.u i to vjerovatno dan poslije toga. Ne sjeća se a misli da je parnična presuda postala pravosnažna negdje sredinom oktobra 2013.godine, znala je da je optuženi tada bio na brodu, s tim što s njim nije imala nikakvu telefonsku komunikaciju. Nije sigurna a misli da se optuženi u C. G. vratio krajem decembra 2013.godine. Od dana kada je optuženi dao trajni nalog ona nema problema s tim u vezi plaćanja alimentacije,a optuženi je trajni nalog banci dao negdje u februaru mjesecu 2014.godine. Zadnjih pet godina ima otvoren žiro račun, jer je u radnom odnosu , preko tog računa prima zaradu,a taj isti žiro račun je dala da se na njega uplaćuje doprinos na ime izdržavanja. Od kada je optuženi izdao trajni nalog, oni su uredno izmirivali rate na ime izdržavanja, tako da nema dospjelih , a ne plaćenih obaveza. Na glavnom pretresu od 13.05.2015.godine navela je da joj je prva rata u iznosu od 400,00 eura uplaćena putem pošte, a da je ona nakon mjesec dana saznala da je tu ratu uplatio otac optuženog R.Đ.. Kao zakonski zastupnik oštećenog pridružila se krivičnom gonjenju protiv optuženog, a nije postavila imovinsko pravni zahtjev.

Iz iskaza svjedoka Đ.R. utvrdjeno je da je njemu Đ.Ž. sin i poznato mu je da se on jedno vrijeme zabavljao sa M.S., da je ta veza raskinuta, a pred Osnovnim sudom u B., tekao je parnični postupak, u kom je utvrdjivano očinstvo za maloljetnog M.A.. Taj postupak je tekao u 2013.godini, a iste te godine od avgusta mjeseca do kraja decembra njegov sin je kao pomorac bio na dugoj plovidbi, s tim što njega u tom postupku zastupa advokat Đ.Đ.. Sa advokatom Đ. u vezi ovog predmeta imao je komunikaciju, posebno kada se radilo o nekim bitnim stvarima i na kraju ga je advokat upoznao da je donijeta presuda, upoznao ga je sa sadržinom presude, i oni su procjenili da nema potrebe da se žale na tu presudu, s obzirom da je Ž. bio u vezi sa M.S. i da je utvrdjeno da je to njegovo dijete. Tih četiri mjeseca Ž. je bio na Pacifiku, na dugoj plovidbi u naučno istraživačke svrhe, tako da on za to vrijeme za Ž. nije imao telefonsku komunikaciju. On ne umije da komunicira preko skajpa, a ostali ukućani su vjerovatno pričali sa Ž. dok je bio na brodu, a da njemu nijesu prenosili sadržinu razgovora. Dok je Ž. bio na brodu on ga ni na koji način nije upoznao sa sadržinom presude. Kada je Ž. krajem decembra 2013.godine došao sa broda tada ga je upoznao sa presudom i njenom sadržinom. Advokat Đ.ga je obavjestio da je predmetna presuda izvršna i da se mora realizovati, pa je on krenuo u izvršenje presude na način što je tri puta išao kod punomoćnika M. S., advokata H., kojeg nije zaticao u kancelariji, već njegove službenike od kojih je tražio da mu dostave broj žiro računa M. S., da bi počeo da plaća obaveze iz te presude. Poslije nekoliko dana advokatska kancelarija H. mu je u večernjim časovima preko telefona saopštila broj žiro računa M. S.. U medjuvremenu njegova supruga je kontaktirala sa majkom M. S. koja joj je dala S.n broj telefona, pa je na kraju on preko telefonskih poruka kontaktirao sa M.S. da bi realizovao obaveze po toj presudi. M. S. je odbijala svaki kontakt sa njim i njegovo miješanje, upućujući mu različite uvrede, na kraju je on počeo od svog novca da uplaćuje obaveze iz te presude, a novca je imao jer je preduzetnik. Prvi put poslije Ž. iskrcaja sa broda njih dvojica su se čuli preko telefona i to kada je Ž. bio na aerodromu u F. ili M., ne sjeća se. Žiro račun je dobio nakon što je uplatio prvi iznos novca telegrafskom uplatnicom. Po Ž. dolasku u Crnu Goru istom je dao broj žiro računa zakonske zastupnice oštećenog i poznato mu je da je njegov sin poslije toga vršio plaćanje i na kraju otvorio trajni nalog. Nije mu poznato kada je Ž. prvi put platio obaveze iz presude. Prošlo je nekih 10 dana od dana kada je u advokatskoj kancelariji H. tražio žiro račun M. S., do dana kada je isti račun dobio od M. S.. Na glavnom pretresu od 08.06.2015.godine, naveo je, odgovarajući na pitanja da je prvi kontakt koji je imao sa svojim sinom Ž. kada ga je zvao iz F. sa aerodroma u decembru 2013.godine da mu javi kada ima let za T., te da je on lično kada je presuda postala izvršna platio prvu ratu poštanskom uplatnicom.

Iz spisa predmeta Osnovnog suda u B. P.br.163/13 proizilazi da presudom P.br.163/13 utvrdjeno da je tuženi Đ.Ž., iz B., prirodni otac maloljetnog M.A. rodjen 12.02.2013.godine, od majke S. M., iz B., da je tuženi Đ.Ž. obavezan da kao otac na ime izdržavanja maloljetnog A.M. plaća svakomjesečno iznos od 150,00 eura, do 05-og u mjesecu za tekući mjesec, počev od dana presudjenja pa dok za to postoje zakonski uslovi ili dok se odluka suda u tom djelu ne izmjeni. Tuženi Đ.Ž. je obavezan da tužilji isplati dospjele iznose na ime izdržavanja za maloljetnog M.A. za period od 04.03.2013.godine pa do dana presudjenja, u ukupnom iznosu od 900,00 eura na žirao račun tužilje M. S. i to u dvije rate, prvu u iznosu od 400,00 eura, najkasnije do 01.novembra 2013.godine, a drugu u iznosu od 500,00 eura, najkasnije do 01.januara 2014.godine, kao i da tužiocima nadoknadi troškove postupka u iznosu od 1.300,00 eura. Ova presuda postala je pravnosnažna dana 29.10.2013.godine.

Iz kopije putne isprave za okrivljenog broj ....izdata od CB B. proizilazi da se na istoj nalaze pečati sa datumima 18.08.2013.godine - K. i 20.12.2013.godine - T..

Iz elektronske poštanke uputnice od 09.11.2013.godine utvrđuje se da je Đ.Ž. M. S. dana 09.11.2013.godine uplatio iznos od 400,00 eura, bez pozivanja na svrhu uplate.

Iz elektronske poštanke uputnice od 10.01.2014.godine utvrđuje se da je Đ.Ž. M. S. dana 10.01.2014.godine uplatio iznos od 500,00 eura, bez poziva na svrhu uplate.

Iz elektronske poštanke uputnice od 17.01.2014.godine utvrđuje se da je Đ.Ž., M. S., dana 17.01.2014.godine uplatio iznos od 1.300,00 eura, na ime troškova analize.

Iz kreditnog naloga od 11.02.2014.godine, utvrđuje se da je Đ.Ž. na ime alimentacije za novemB. 2013.godine M. S. uplatio iznos od 150,00 eura.

Iz kreditnog naloga od 11.02.2014.godine, utvrđuje se da je Đ.Ž. na ime alimentacije za decemB. 2013.godine M. S. uplatio iznos od 150,00 eura.

Iz kreditnog naloga od 11.02.2014.godine, utvrđuje se da je Đ.Ž. na ime alimentacije za januar 2014.godine M. S. uplatio iznos od 150,00 eura.

Iz kreditnog naloga od 11.02.2014.godine, utvrđuje se da je Đ.Ž. na ime alimentacije za februar 2014.godine M. S. uplatio iznos od 150,00 eura.

Iz trajnog naloga br. ... "A." banke utvrđuje se da je Đ.Ž. dana 02.03.2014.godine dao nalog da se sa njegovog žiro računa ... svakomjesečno prinosi iznos od 150,00 eura u korist žiro računa M. S. broj ... koji se vodi kod AD "CKB" banke.

Iz kartice promjena računa ... za period od 01.10.2013.godine do 12.02.2014.godine, na ime M. M.S., ul. J.S.8/24 -B., utvrdjeno je kretanje novčanih sredstava.

Iz kopije emaila, poslatog dana 10.10.2013.godine na email adresu ...-com.me, proizilazi da je zakonski zastupnik oštećenog S. M. svom punomoćniku dostavila svoj broj žiro računa koji se vodi kod CKB banke i u istom navela "oni su meni uplatili juče 400 eura elektronskom pošiljkom putem pošte".

Iz izvoda iz KE za okrivljenog Đ.Ž. proizilazi da optuženi nije osuđivan.

Ocjenom izvedenih dokaza nije dokazano da je optuženi izvršio krivično djelo koje mu je stavljeno na teret. Optuženom je stavljeno na teret da je krivično djelo nedavanje izdržavanja iz čl.221 st.1 KZ CG učinio u novembru i decembru 2013.godine.

Krivično djelo nedavanje izdržavanje iz čl. 221 st. 1 Krivičnog zakonika može da se izvrši sa umišljajem koji podrazumijeva da je neko lice svjesno da je obavezno da daje izdržavanje i da svojim djelatnostima izbjegava ispunjavanje te obaveze. Po ocjeni suda optuženi nije postupao na navedeni način. U postupku je nesporno utvrdjeno da je optuženi, koji je po profesiji pomorac, u periodu kada je vodjen i pravosnažno okončan parnični postupak u predmetu Osnovnog suda u B. P.163/13 bio na dugoj plovidbi, koja je po navodima optuženog trajala od početka avgusta do kraja decembra 2013.godine. Presuda Osnovnog suda u B. P.163/13 kojom je utvrdjeno da je optuženi otac mldb M.A., te da mu se po tom osnovu utvrdjuje obaveza izdržavanja na način što će svakomjesečno plaćati iznos od 150,00 eura, do 05-og u mjesecu za tekući mjesec od dana presudjenja donijeta je dana 11.10.2013.godine, a ista je postala pravosnažna dana 29.10.2013.godine. Optuženi je u svojoj odbrani tokom postupka isticao da je njegova plovidba okončana u decembru 2013.godine i da je za citiranu presudu saznao od svog oca-Đ.R., precizno navodeći na glavnom pretresu od 07.08.2015.godine da je po slijetanju na aerodrom u T., na kom ga je čekao njegov otac R. njemu saopšten sadržaj presude i njegove obaveze po osnovu te presude. Obzirom da je na aerodrom sleteo 20.12.2013.godine onda je to upravo i datum kada je saznao za svoju obavezu da na ime izdržavanja svog sina A.svakomjesečno plaća iznos od 150,00 eura, do 05-og u mjesecu za tekući mjesec. Istakao je da je njemu otac tom prilikom saopštio da je on lično iz svojih sredstava platio prvu ratu po presudi u iznosu od 400,00 eura zato što nije mogao da stupi u kontakt sa njime, a nije želio da dodje do problema oko uplata. Dalje je naveo da nije imao mogućnosti da prije 20-og decembra 2013.godine započne sa plaćanjem izdržavanja, te da je nakon dolaska sa broda dao trajni nalog u A. mont banci i da se od tada redovno izmiruju obaveze po osnovu citirane presude.

Odbrana optuženog u cjelosti je potvrdjena iskazom svjedoka Đ.R. koji je u svom jasnom, detaljnom i objektivnom iskazu, iz kog razloga mu je sud poklonio punu vjeru naveo da je optuženi od avgusta do decembra bio na dugoj plovidbi, te da je svog sina, ovdje optuženog sa sadržinom presude upoznao krajem decembra 2013.godine, po njegovom povratku sa plovidbe, kada je dakle optuženi prvi put saznao za postojanje svoje obaveze. Svjedok je takodje istakao da je on lično od svog novca počeo da uplaćuje obaveze iz te presude, pojašnjavajući da je pokušavao da stupi u kontakt sa zakonskim zastupnikom oštećenog kako bi dobio njen broj žiro računa, te da je prva uplata izvršena telegrafskom uplatnicom, a da je tek nakon toga dobio njen broj žiro računa, da je taj broj dao svom sinu po njegovom iskrcaju sa broda i da mu je poznato da je njegov sin nakon toga vršio plaćanje i otvorio trajni nalog. Iskaz ovog svjedoka, kao i optuženog u cjelosti je potvrdjen pisanim dokazima izvedenim u postupku i to trajnim nalogom br. ..., kopijom putne isprave za optuženog, kreditnim nalogom od 11.02.2014.godine na iznos od 150 eura, kreditnim nalogom od 11.02.2014.godine na iznos od 150 eura, kreditnim nalogom od 11.02.2014.godine na iznos od 150 eura, kreditnim nalogom od 11.02.2014.godine na iznos od 150 eura, elektronskom poštanskom uputnicom od 17.01.2014 na iznos od 1.300 eura, elektronskom poštanskom uputnicom od 10.01.2014.godine na iznos od 500 eura, elektronskom poštanskom uputnicom od 09.11.2013.godine na iznos od 400 eura i karticom promjena računa ... za period od 01.10.2013.godine do 12.02.2014.godine, na ime M. M.S..

I iz iskaza zakonske zastupnice oštećenog-majke M. S. utvrdjuje sa da je njoj takodje bilo poznato da se optuženi nalazio na brodu, obzirom da je u svom iskazu navela da je parnična presuda postala pravosnažna negdje sredinom oktobra 2013.godine, da je znala da se optuženi tada nalazio na brodu, te da nije sigurna ali misli da se optuženi u Crnu Goru vratio krajem decembra 2013.godine i da od dana kada je optuženi dao trajni nalog nema problema u vezi plaćanja alimentacije, potvrdjujući da je od oca optuženog Đ.R. uplaćena putem pošte prva rata po presudi u iznosu od 400,00 eura, kao i da je njen punomoćnik, advokat D. H. ocu optuženog prije podnošenja krivične prijave, a koja je podnijeta 19.11.2013.godine dostavio njen žiro račun, što potvrdjuje navode iz iskaza svjedoka Đ.R. da nije raspolagao njenim žiro računom, već je prvu ratu morao da uplati putem pošte, te da je tek nakon te uplate dobio njen broj žiro računa.

Dakle, ako se ima u vidu nesporna činjenica da je optuženi za svoju obavezu da na ime izdržavanja svog sina A.svakomjesečno plaća iznos od 150,00 eura, do 05-og u mjesecu za tekući mjesec saznao 20.12.2013.godine, da je upravo zbog toga što optuženi nije bio upoznat sa presudom, njegov otac Đ.R. započeo sa realizacijom presude, uplaćujući 400,00 eura putem pošte dana 10.11.2013.godine, da su sve obaveze koje je optuženi imao po osnovu presude P.163/13 od 11.10.2013.godine izmirene u cjelosti, što u krajnjem nije osporila ni zakonska zastupnica oštećenog, kao i da je nakon toga optuženi putem trajnog naloga nastavio da plaća izdržavanje oštećenom, ocijenjeno je da optuženi propuštanjem da u vrijeme predstavljeno u optužnom predlogu svoju obavezu ispunjava u rokovima, nije svjesno izbjegavao plaćanje svoje obaveze, iz kojih razloga je donijeta je presuda kojom se oslobađa od optužbe, na osnovu čl. 373 st.1 tč. 2 ZKP.

Kako zakonski zastupnik oštećenog nije postavila imovinsko pravni zahtjev, sud o istom nije odlučivao.

Odluka o troškovima krivičnog postupka zasniva se na odredbi čl.230 st.1 ZKP, zbog čega troškovi krivičnog postupka padaju na teret budžetskih sredstava suda.

Na osnovu izloženog odlučeno je kao u izreci presude.

OSNOVNI SUD U BARU.

Dana 07.08.2015.godine
Zapisničar, S U D I J A,
Zorica Ivanović Tamara Spasojević
Pravna pouka: Protiv ovog rješenja može se izjaviti žalba Višem sudu u Podgorici, u roku od 8 dana, od dana prijema otpravka rješenja, a preko ovog suda.

DN-a:

- ODT-u u B.,
- optuženom,
- braniocu.

- u spise.