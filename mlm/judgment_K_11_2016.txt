K.br.11/16
U IME CRNE GORE
OSNOVNI SUD U CETINJU kao prvostepeni, krivični, po sudiji Jeleni Perović Kovačević, uz učešće Vjere Jovićević, kao zapisničara, u krivičnom predmetu protiv okrivljenog V. S., zbog krivičnog laka tjelesna povreda iz čl.152 st. 2 u vezi st. 1 u sticaju sa krivičnim djelom ugrožavanje sigurnosti iz čl. 168 st. 1 u vezi čl. 48 st. 1 Krivičnog zakonika Crne Gore, koga u postupku brani adv. Lj. S., odlučujući o optužnom predlogu Osnovnog državnog tužilaštva u Cetinju Kt.br.6/16 od 03.02.2016. godine, koga je na ročištu povodom odlučivanja o sporazumu o priznavanju krivice zastupao Duško Milanović, državni tužilac u Osnovnom državnom tužilaštvu u Cetinju, nakon donošenja rješenja o usvajanju sporazuma o priznavanju krivice, dana 08.04.2016. godine, dono je

PRESUDU

Optuženi:

V. S., JMBG: ..., od oca B. i majke M., rođene J., rođen ..... godine u C., sa prebivalištem u P., državljanin C. G., nezaposlen, neoženjen, pismen, sa završenom Srednjom školom-Gimnazija, dobrog imovnog stanja, osuđivan presudom Osnovnog suda u Cetinju K.br.7/11 od 27.02.2012. godine, zbog krivičnog djela napad na službeno lice iz člana 376 st.3. u vezi st.1. i 2. Krivičnog zakonika, na kaznu zatvora u trajanju od 6 mjeseci, uslovno na jednu godinu i presudom Osnovnog suda u Podgorici K.br. 30/2010 od 24.05.2010. godine, zbog krivičnog djela ugrožavanje javnog saobraćaja iz člana 339 st. 3. u vezi stava 1. Krivičnog zakonika Crne Gore, na kaznu zatvora u trajanju od trideset dana, uslovno na jednu godinu,
KRIV JE
Zato što je:

Dana 14. januara 2016. godine u 17,52 časova, na benzinskoj pumpi P. u naselju Crna greda, opština C., svjestan svojih djela čije je izvršenje htio i svjestan da su njegova djela zabranjena, lako tjelesno povrijedio oštećenog Đ. G. iz C., na način što mu je pištoljem nepoznate marke i kalibra, kao oružjem podobnim da tijelo teško povrijedi i zdravlje teško naruši, zadao udarac u predjelu glave, uslijed kojeg mu je udarca nanio laku tjelesnu povredu u vidu krvnog podliva kože u lijevoj polovini tjemenog predjela, da bi zatim ugrozio sigurnost oštećenog Đ. G., prijetnjom da će napasti na njegov život i tijelo, na način što je pored noga oštećenog ispalio više metaka iz istog pištolja, zbog čega je oštećeni pobjegao sa lica mjesta,
- čime je učinio krivično djelo laka tjelesna povreda iz člana 152 st.2 u vezi st.1, u sticanju sa krivičnim djelom ugrožavanje sigurnosti iz člana 168 st.1 u vezi člana 48 st.1 Krivičnog zakonika Crne Gore
Pa sud ookrivljenom V. S. primejnom citiranih zakonsih odredbi, te članova 4 st.2,32,33,36,42 i 48 st.1 Krivičnog zakonika Crne Gore, prethodno utvrđuje za
- krivično djelo laka tjelesna povreda iz člana 152 st.2. u vezi st.1Krivičnog zakonika Crne Gore kaznu zatvora u trajanju od 2 (dva) mjeseca
- krivično djelo ugrožavanje sigurnosti iz člana 168 st.1. Krivičnog zakonika Crne Gore kaznu zatvora u trajanju od 4 (četiri) mjeseca,
Pa ga sud primjenom citiranih zakonskih odredbi kao i čl.48 st.2 i čl.51 Krivičnog zakonika, kao i čl. 226, 229 i 303 Zakonika o krivičnom postupku
OSUĐUJE
Na jedinstvenu kaznu zatvora u trajanju od 4 (četiri) mjeseca, u koju kaznu mu se uračunava vrijeme provedeno u pritvoru od 14.01.2016. godine od 19,00 časova pa nadalje.

Obavezuje se okrivljeni da na ime troškova krivičnog postuka uplati Vrhovnom državnom tužilaštvu Crne Gore iznos od 71,50€, na ime vještačenja po vještaku medicinske struke te na ime paušala iznos od po 50,00€, sve u roku od 15 dana po pravosnažnosti presude, pod prijetnjom prinudnog izvršenja.

Obrazloženje
Optužnim predlogom Osnovnog državnog tužilaštva u Cetinju Kt.br.6/16 od 11.02.2016. godine, okrivljenom V. S., stavljeno je nateret krivično djelo krivičnog laka tjelesna povreda iz čl.152 st. 2 u vezi st. 1 u sticaju sa krivičnim djelom ugrožavanje sigurnosti iz čl. 168 st. 1 u vezi čl. 48 st. 1 Krivičnog zakonika Crne Gore.

Dana 11.03.2016. godine zastupnik optužbe je dostavio sudu zaključen sporazum o priznanju krivice Kt.br.6-16 od 10.03.2016. godine, zapisnik o pregovaranju i zapisnik o saslušanju za okrivljenog, iste poslovne oznake od 10.03.2016. godine.

Na ročištu za razmatranje sporazuma, održanom dana 21.03.2016. godine, sud je pročitao dokaze predložene optužnim predlogom i to: saslušao okrivljenog, na saglasan predlog stranaka pročitao iskaze svjedoka oštećenog Dj. G. i svjedoka R. A. dati na zapisnicima pred ODT Cetinje Kt.br.6/16 od 22.01.2016.godine, na saglasan predlog stranaka pročitao nalaz i mišljenje sudskog vještaka medicinske struke N. K. Kt.br.6/16 od 28.01.2016.godine, izvršio uvid u skicu lica mjesta UP OB Cetinje od 14.01.2016.godine, izvršio uvid u video zapis sigurnosne kamere sa izuzetim snimcima sa video nadzora benzinske pupme P. od 14.01.2016.godine, pročitao izvod iz kaznene evidencije na ime okrivljenog, pročitao zapisnik o saslušanju okrivljenog V. S. o priznanju krivice Kt.br.6/16 od 10.03.2016. godine, pročitao sporazum o priznavanju krivice Kt.br.6/16 od 10.03.2016. godine, za okrivljenog V. S., te donio rješenje K.br. 11/16 od 21.03.2016. godine kojim je usvojen sporazum o priznanju krivice.

Iz sadržine pročitanih dokaza, na koje okrivljeni i njegov branilac nijesu imali primjedbi, sud je zaključio da je državni tužilac pružio dovoljeno dokaza o krivici okrivljenog V. S. te da je okrivljeni V. S. izvršio krivično laka tjelesna povreda iz čl.152 st. 2 u vezi st. 1 u sticaju sa krivičnim djelom ugrožavanje sigurnosti iz čl. 168 st. 1 u vezi čl. 48 st. 1 Krivičnog zakonika Crne Gore.

Odlučujući o visini kazne za okrivljenog iz sporazuma o priznavanju krivice, zaključeng između stranaka, sud je našao da je predlog stranaka u vezi sa kaznom prihvatljiv. Ovo iz razloga što na strani okrivljenog V. S. stoje olakšavajuće okolnosti i prije svega priznanje krivičnih djela koja su mu stavljena na teret, te da oštećeni nije postavio imovinskopravni zahtjev, dok od otežavajućih okolnosti na strani okrivljenog sud je cijenio raniju osuđivanost, a što je sud utvrdio uvidom u izvod iz kaznen evidencije. Zbog navedenog, a po ocjeni suda kazna izrečena okrivljenom V. S., odnosno jedinstvena kazna zatvora u trajanju od 4 (četiri) mjeseca, srazmjerna je stepenu krivice okrivljenog i težini krivičnih djela, sa kojim će se postići svrha kažnjavanja iz čl.32 Krivičnog zakonika Crne Gore, da ubuduće ne vrši krivična djela.

U izrečenu kaznu, okrivljenom V. S. će se uračunati vrjeme provedeno u ptirvoru u trajanju od 14.01.2016. godine, od 19,00 časova pa nadalje, a shodno čl. 51 Krivičnog zakonika Crne Gore.

Kako je okrivljeni oglašeni krivim, to ga je sud, shodno čl. 226 i 229 ZKP-a obavezao da na ime troškova krivičnog postuka uplati ODT Cetinje iznos od 71,50€, na ime vještačenja po vještaku medicinske struke na žiro račun Vrhonog državnog tužilaštva Crne Gore br. 832-1187-31, i Budžetu Crne Gore, a na ime sudskog paušala, iznos od po 50,00€, sve u roku od 15 dana po pravosnažnosti presude, pod prijetnjom prinudnog izvršenja, a sve u skaldu sa sporazumom o priznanju krivice koji je zaključen između stranaka.

Na osnovu izloženog, a shodno čl.303 st.1 Zakonika o krivičnom postupku odlučeno je kao u izreci presude.

OSNOVNI SUD U CETINJU

Dana 08.04.2016. godine
Zapisničar SUDIJA
Vjera Jovićević s.r. Jelena Perović Kovačević s.r.

Protiv ove presude nije dozvoljena žalba.

ZTO: Vjera Jovićević