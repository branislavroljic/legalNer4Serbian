K.br. 292/15
U IME CRNE GORE
OSNOVNI SUD U NIKŠIĆU kao prvostepeni krivični, sudija Kovačević Vesna uz sudjelovanje Nikolić Rade kao zapisničara u krivičnom predmetu protiv okrivljenog Š.. R.., zbog krivičnog djela krađa iz člana 239 stav 1 KZ, po optužnom predlogu ODT-a u Nikšiću Kt.br. 227/16 od 17.09.2015. godine, nakon završenog glavnog i javnog pretresa dana 26.10.2016.godine u prisustvu Državnog tužioca u Nikšiću Mićunović Vjere i okrivljenog Š..R..istog dana donio je a dana 29.10.2016 godine i javno objavio

P R E S U D U
Okrivljeni:

Š.. R..: jmbg. .. od oca F.. i majke S.. rođene V.., rođen ....godine u Nikšiću, stalno nastanjen u Nikšiću – V.. bb, državljanin Crne Gore, neoženjen, nezaposlen, završio osnovnu školu, srednjeg imovnog stanja, ranije neosuđivan.

Na osnovu člana 373. stav 1 tačka 2 Zakonika o krivičnom postupku
OSLOBAĐA SE OD OPTUŽBE
Da je;
Dana 21.06.2015.godine u Nikšiću, svjestan svog djela i htio njegovo izvršenje, u namjeri da sebi pribavi protivpravnu imovinsku korist, dok se nalazio na zadnjem sjedištu u putničkom motornom vozilu marke „A..“ reg.br. PG .. kojim je upravljao oštećeni P..P.. od Nikšića prema naselju Gornje Polje, iskoristivši nepažnju oštećenog P..P.., iz novčanika oštećenog koji se nalazio na zadnjem sjedištu u vozilu, oduzeo deset novčanica u apoenima od po 50,00eura i time sebi pribavio protivpravnu imovinsku korist u ukupnom iznosu od 500,00eura,
čime bi izvršio krivično djelo krađa iz čl.239 st.1 Krivičnog zakonika Crne Gore
Troškovi krivičnog postupka u iznosu od 84,00 eura padaju na teret budžetskih sredstava ovog suda.

O b r a z l o ž e nj e
.

Optužnim predlogom ODT-a Nikšić Kt.br. 227/15 od 17.09.2015. godine stavljeno je na teret okrivljenom Š..R... izvršenje krivičnog djela krađa iz člana čl.239 st.1 Krivičnog zakonika, pa je Državni tužilac u Nikšiću Mićunović Vjera, zastupajući optužni akt na glavnom pretresu ostala pri podnijetom optužnom aktu i predlogu iz istog, predlažući sudu da okrivljenog oglasi krivim i osudi po zakonu.

Okrivljeni Š.. R.. je u svojoj odbrani u bitnom istakao da je dana 21. 06. 2015. godine kod benzinske pumpe u Rastocima čekao autobus kako bi se prevezao do Brezovika, da je naišlo jedno vozilo i suvozač u tom vozilu ga je pitao gdje je Gornje Polje, na šta mu je on odgovorio da upravo ide u tom pravcu i će im ujedno i pokazati put. Osim vozača i suvozača, drugih lica u vozilu nije bilo, dok je na zadnjem sjedištu bilo nekih paketa i robe većeg obima. Čim je sjeo u vozilo ta dva lica su mu rekla da idu u Gornje Polje da kupe auto od nekog momka, pa je jedan od njih dvojice pozvao tog momka na telefon a zatim mu dao telefon kako bi on pričao sa tim momkom zbog čega se i predstavio i rekao da se zove R.. Š.. i da živi na Vidrovanu, i da je u vozilu sa momcima iz Podgorice koji žele da kupe vozilo od njega. Nakon što je završio razgovor već su se bili približili srednjem Brezovačkom mostu i on im je tada rekao da mu stanu kad pređu most, gdje je i izašao. Ne zna tačno koliko je prošlo vremena od kad se rastao sa tim ljudima a misli da je prošlo više od sat i po kada ga je na mobilni telefon br. 069/584-099 pozvala majka i rekla mu da su im kući došla dva nepoznata lica i da ga traže zato što im je navodno otuđio 500,00 eura jer su ga tog dana prevezli do Brezovačkog mosta, da bi ga nakon toga pozvao jedan od njih i tražio mu da mu vrati 500,00eura, na šta mu je on odgovorio da mu nije uzeo novac i da ga ne uznemirava, te da sve što misli da je uradio da prijavi u policiju.Nije tačno da je on iz onog vozila, oduzeo neki novac niti je na zadnje sjedište od tog vozila primjetio novčanik osim onih stvari koje je prethodno naveo. Moglo se desiti da je negdje ispod tih stvari bio i novčanik a da ga on ne vidi ali nije obraćao pažnju na te stvari, niti ih je dirao, inače čitavo vrijeme je pričao sa njima tako da bi mu bilo neizvodljivo da uzme novac, te da ne zna zbog čega su ga ti ljudi optužili za tako nešto. Na kraju je istakao da je imao namjeru da ukrade novac ne bi im dao svoje ime i prezime a razlog zašto nije htio da se sastane sa njima je upravo činjenica što su ga optužili da im je uzeo novac i što su vrijedjali njegovu majku, pa im je i sam rekao da ga prijave u policiju ako sumnjaju u njega.

U dokaznom postupku sud je neposredno saslušao svjedoka - oštećenog P..P.., svjedoka Š.. Ž.., V.. G.., B.. L.., na saglasan predlog stranaka pročitao nalaz i mišljenje Forenzičkog centra UP 244/16-2-1339 od 22.04.2016.godine, saslušao predstavnika Forenzičkog centra vještaka molekula-biologa Jovanović Jelenu i pročitao izvod iz kaznene evidencije na ime okrivljenog.

Svjedok oštećeni P.. P.. je u svom iskazu u bitnom naveo da je dana 21. 06. 2015.godine sa svojim ujakom Šoškić Željkom pošao u Nikšić kako bi kupio vozilo od nekog Vujovića. Upravljao je vozilom marke „Astra“ a ujak je bio suvozač. Kada je stigao u Nikšić na autobuskom stajalištu kod prodavnice „OKOV“ je zaustavio vozilo i njegov ujak je pitao kroz prozor ljude znaju li gdje je Gornje Polje, na šta im je jedan momak odgovorio da zna i da tamo živi i da će im on pokazati put ako ga povezu.Taj čovjek je bio kratko ošišan, imao je kratku crnu kosu po mojoj procjeni iamo je 37 do 38 godina, malo je bio deblji i visok oko 180 cm i sjeo je na zadnje sjedište u kolima i to na mjesto iza ujaka. Kada su krenuli iz Podgorice on je na zadnje sjedište stavio novčanik, kačket i naočare i osim toga na zadnjem sjedištu nije bilo drugih stvari. Radilo se muškom novčaniku crne boje na preklapanje sa pregradama, i u jednoj pregradi je stavio 10 novčanica u apoenima od 50,00 eura jer je sa tim novcem trebao da plati auto Vujoviću ali iako postoji patent nije ga mogao do kraja zakopčati već samo do pola jer je bilo više novčanica.Te novčanice nijesu virile iz novčanika ali se vidjelo da ima više novčanica. Ne sjeća se kojom stranom je okrenut bio taj novčanik u odnosu na mjesto gdje je sjedio Šaler.Nakon što je sjeo u vozilo on je dao telefon Šaleru kako bi mu Vujović objasnio gdje se nalazi i dok su razgovarali čuo je da se taj čovjek tada predstavio kao Šaler Roko, a nakon što je završio razgovor sa Vujovićem, prošli su još dva – tri kilometra kada je Šaler rekao da zaustave vozilo da izadje i to na mjestu gdje je bila jedna prodavnica i kafana i neki put sa skretanje udesno.Kada je Šaler izašao iz vozila vidio je da mu je novačnik kao i ostale stvari na zadnjem sjedištu ali nije obraćao pažnju ni gledao da li su pare u novačniku jer se tek u tom momentu sjetio novčanika, pa se okrenuo i vidio da je na zadnjem sjedištu ali nije obratio pažnju da li je novac u njemu, niti da li je rajfešlus bio otkopčan ili zakopčan do pola kao što je ostao u momentu kada je stavio novac u njemu. Kada su iz vozila izašli, on je sjeo u vozilo Vujovića koje je trebao da kupi da bi ga isporbao i sa njim napravio krug. Za to vrijeme ujak i Vujović su ostali pored njegovog vozila, a osim njih, drugih lica tu nije bilo. Vrata i prozori na njegovm autu su bili zatvoreni ali auto nije bilo zaključano jer je ujak ostao pored kola. Nakon što je isprobao ono vozilo koje mu je nudio Vujović vratio se do onog istog mjesta i Vujović je ušao u ono vozilo koje je nudio na prodaju, a ujak je sjeo sa njim u vozilo sa kojim su došli iz Podgorice. Kada su došli kod kuće Vujovića sa njim se dogovorio oko cijene auta koje mu je isprobavao i otišao do auta iz kojeg je ujak u medjuvremenu bio izašao da uzme novčanik. Kada je otvorio novčanik vidio je da u njemu nema onih 10 novčanica u apoenima od po 50,00 eura, pa kada je zaključio da nema novca u novčaniku bacio je novačnik na krov jer se iznervirao i shvartio da mu je pare uzeo onaj Šaler, pošto je siguran da te pare nije uzeo njegov ujak. Nakon što su Vujoviću rekli da je Roko Šaler bio sa njima u autu on im je rekao da Roko živi u Gornjem Polju i objasnio im gdje je njegova kuća. Nakon što su Rokovoj majci objasnili situaciju ona ga je nazvala i rekla mu da ga traže neki ljudi i da im je on navodno uzeo pare, što ona nije vjerovala, a zatimje je njegov ujak pričao sa Šalerom i rekao mu da se nadju negdje u gradu i da im vrati pare a što je Šaler odbio, pa su zbog toga pošli u policiju i prijavili slučaj.

Dalje je naveo na glavnom pretresu da je noć prije kritičnog dogadjaj podigao sa bankomata novac radi kupovine vozila i isti stavio u novčanik, a prije nego što je krenuo iz Podgorice pregledao je novčanik i vidio da se u njemu nalazi novac koji je podigao sa bankomata i stavio je novčanik nazad na sjedište a zatim krenuo za Nikšić. Sa Vidrovana je pošao u stanicu policije i novčanik je ponio sa sobom, gdje je dao izjavu ali mu u policiji nijesu tražili novčanik, medjutim kada je krenuo za Podgoricu zvao ga je neki inspektor Luka i rekao mu da stavi novčanik u kesu do sjutra i da ga dostavi u Nikšić, pa je njegov kolega Radulović sjutri dan ostavio novčanik na portirnici stanice policije u Nikšiću za koji mu nije data nikakva potvrda. Nakon toga mu je taj inspektor Luka rekao da će taj novčanik poslati na vještačenje ali dalje nijesu kontaktirali. Na kraju se pridružio krivičnom gonjenju i ispostavio imovinskopravni zahtjev u iznosu od 500,00eura.

Svjedok Š.. Ž.. je u svom iskazu u bitnom naveo da je dana 21. 06. 2015. godine sa sestrićem došao u Nikšić kako bi kupili auto i kada su stali na stajalištu da bi pitali nekoga gdje se nalazi Gornje Polje, jedan momak im je rekao da će im pokazati put i pitao ih da ga povezu što su oni prihvatili. Pavle je zvao telefonom Vujovića od kojeg su trebali da kupe auto, a onda je dao ovom momku telefon da se dogovri sa njim gdje da se nađu, nakon čega je čuo da se ovaj momak iz auta predstavio kao Roko Šaler, a zatim je taj Vujović objasnio Šaleru da živi u ulici malo prije Š..sa lijeve strane i da će ih čekati na magistrali. Nakon tog razgovora a kada su prošli jedan most na jednom proširenju gdje se nalazila jedna kafana i prodavnica Roko je rekao Pavlu da se zaustavi i on je tu izašao. U tom momentu njemu ništa nije bilo sumljivo.Za vrijeme vožnje on se nije okretao niti obraćao pažnju šta radi taj momak dok je sjedio u vozilu. Kada je Roko izašao iz auta oni su nastavili da se kreću još oko tri kilometra i na ulici su primijetili ovog Vujovića od koga je Pavle trebao da kupi auto. Pavle i on su tada izašli iz auta i taj Vujović im je pokazao auto koje je bio tu dovezao i koje je Pavle trebao da kupi, pa je Pavle sjeo u to auto i povezao ga kako bi ga isprobao a za to vrijeme on i Vujović su ga čekali na tom mjestu ali niko od njih dvojice nije prilazio onom njihovom vozilu niti su ulazili u vozilo.Nakon pet minuta Pavle se vratio sa onim autom i Vujović je sjeo sa njim u auto a on je sjeo u svoje auto i za njima krenuo do kuće Vujovića koja je od tog mjesta udaljena oko 100 metara. Sva trojica su izašli iz vozila i Pavle je krenuo prema autu i nakon toga se vratio i rekao da nema para. On do tog momenta nije znao gdje su se nalazile Pavlove pare. Tada je Pavle rekao da je novčanik u kome se nalazilo 500,00 eura stavio na zadnje sjedište od auta sa kojim su došli iz Podgorice i da su se iste vidjele u novčaniku jer se novčanik nije mogao dobro zatvoriti ali da tih para sada u novčaniku nema i pokazao mu taj novčanik.On taj njegov novčanik nije vidio na tom mjestu gdje ga je ostavio niti je znao da je Pavle novačnik ostavio na zadnjem sjedištu od auta sve do momenta kada mu je to rekao Kada su krenuli iz Podgorice a ni do tog momenta Pavle mu o novčaniku i parama ništa nije govorio. Sjeća se da na zadnjem sjedištu od auta nije imao nikakvih stvari niti je bilo kakve stvari stavljao na zadnje sjedište kada su taj dan krenuli iz Podgorice, a Pavle mu je tada rekao da je on na zadnjem sjedištu osim novačnika sa parama stavio kapu i naočare ali on lično od tih stvari ništa nije vidio na zadnjem sjedištu. Posumnjali su da je Pavlove pare iz novačanika uzeo onaj momak Šaler pa su Vujovića pitali da li ga poznaje a koji je rekao da Šalera poznaje čitav Nikšić i da je poznat po krivičnim djelima i da zna gdje mu je kuća, koju im je Vujović i pokazao.Kod kuće Š.. zatekli su njegovu majku ali Roka tamo nije bilo a ona im je rekla da Roko nije dolazio kući već da je kod djevojke, pa im je dala njegov broj telefona ali ga je prvo ona pozvala i nešto kratko sa njim razgovarala, a nakon toga i Pavle koji je razgovarao sa njim i molio ga da se nadju negdje da popričaju i da vrati pare, medjutim Šaler je to odbio i negirao da je uzeo Pavlov novac iz novčanika, zbog čega su otišli u stanicu policije u Nkšiću i to prijavili.

Svjedok V.. G.. u svom iskazu u bitnom navodi da ga je dana 21. 06. 2016. godine na mobilni telefon pozvao Pejić Pavle iz Podgorice sa kojim se dogovarao oko prodaje vozilo marke’’Golf 3’ stim što je Pejić trebao da dodje u Nikšić da vidi auto. Poslije jedno 45 minuta na telefon ga je pozvalo jedno lice koje mu se predstavilo kao Roko Šaler, a kojeg inače poznaje iz vidjenja jer živi na Vidrovanu gdje žive i neki njegovi drugovi. Roko mu je rekao da je sa ovim momcima koji žele da kupe auto ali da ne znaju gdje mu je kuća i tražio je mu objasni pa pošto mu je objasnio da mu je kuća u mjestu Vidov Potok, nije prošlo ni pet minuta došli su P..P.. i njegov ujak čije ime nije zapamtio. Vidio je da je Pavle upravljao vozilom a ne sjeća se tačno koje je marke bilo vozilo kojim su došli a na mjestu suvozača bio je njegov ujak. Izvezao je ispred svoje nove kuće ono auto ’’ Golf’’ koje su njih dvojica pregledali, a zatim je Pavle sjeo u to auto i otišao da se provoza sa njim. Pavle se brzo vratio a po njegovoj procjeni nije mogao proći ni 1000 metara u oba pravca . Za svo ovo vrijeme od kad su Pavle i njegov ujak došli kod njega tu nije bilo prisutno drugih lica, a dok je Pavle isprobavao auto on je stajao sa njegovim ujakom ispred kuće i tu je bilo parkirano auto sa kojim su došli. Ni on ni Pavlov ujak za to vrijeme nijesu ulazili u auto sa kojim su došli iz Podgorice niti je bilo ko prilazio tim kolima. Nakon što je Pavle isprobao njegovo vozilo, oni su se dogvorili da ga kupi, pa je tada sjeo sa Pavlom u ono vozilo koje je isprobavao a njegov ujak je sjeo u vozilo sa kojim su došli iz Podgorice i otišli su do njegove stare kuće koja je 100 metara niže od mjesta gdje su se prethodno dogovorili oko kupovine auta. Sva trojica su izašli iz auta i on je otišao u kuću da bih im napravio sok a kad se vratio iz kuće Pavle je otišao do kola da izme pare. Vidio je da je nešto tražio po kolima a onda je rekao da mu nema para. Rekao je da je na zadnjem sjedištu sjedio Roko Šaler i da mu je na zadnjem sjedištu bio novčanik sa parama.

Svjedok B.. L. je u svom iskazu u bitnom istakao da se ne može sjetiti tačnog datuma kada je P.. P.. prijavio nestanak novca i to 500,00 eura i da je kao izvršioca naveo Š.. R.., pa su oni prostupili po predmetnoj prijavi, te saslušali navedena lica u svojsvu gradjana i procesuirali prijavu, nakon čega je on pozvao putem telefona P.. P.. koji je već bio napustio njihove prostorije da se vrati kako bi mu izuzeli novčanik koji je bio kod njega radi evidenualnog vještačenja. Nakon toga je objasnio Pejiću da taj novčanik sa kojim su vjerovatno dolazili u kontakt on i njegov ujak da isti stavi u jednu nailonsku kesu i da ga donese u prostorije CB Nikšić, a što je Pejić i učinio, te predao tu kesu lično njemu.Navedeni novčanik se još uvijek nalazio u prostorijama CB i nije poslat na vještačenje jer su se dogovorili sa tužiocem i odlučili da ga zadrže u njihovim prostorijima dok se ne odluči da li će se vještačiti.Dalje je naveo da mu je lično Pejić Pavle donio novčanik, a sjetio bi se vjerovatno da je taj novčanik ostavljen na portirnici kod njih jer zna da je odmah po dogovoru sa tužiocem pozvao Pejića da se vrati i da donese novčanik kako bi se izuzeo radi daljeg vještačenja, pošto je tu činjenicu prethodno preumio.

Iz nalaza i mišljenje Forenzičkog centra UP 244/16-2-1339 od 22. 04. 2016. godine proizilazi da je na uzorku izuzetom sa dijela za zatvaranje i unutrašnjih pregrada novčanika utvrdjeno prisustvo biološkog materijala od minimum dvije osobe i da je izdvaja glavni donor NN muške osobe a sporedna komponenta nije dovoljna za interpretaciju kao izjašnjenje predstavnika Forenzičkog centra vještaka molekula-biologa Jovanović Jelenu da se dominantni DNK profil muške osobe ne podudara sa referentnim DNK profilom Šaler Roberta.

Naime, krivično djelo kradja iz čl.239 st.1 KZ CG čini onaj, ko tudju pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist, a u kontekstu ove zakonske definicije, radnja kao jedan od bitnih elemenata ovog krivičnog djela, je oduzimanje tudje pokretne stvari.

Dakle, da bi se radilo o krivičnom djelu kradje iz čl.239 st.1 KZ CG i krivici okrivljenog za isto, potrebno je prije svega da sud utvrdi da je okrivljeni oduzeo tudju pokretnu stvar i to novac oštećenog Pejić Pavla u iznosu od 500,00 a što sud ni jednim provedenim dokazom nije utvrdio. Naime, ono što je sud sa sigurnošću utvrdio u ovom postupku je da je oštećeni zaista konkretnog dana pošao iz Podgorice za Nikšić kako bi pogledao vozilo koje je prodavao V.. G.. a po predhodnom dogovoru sa istim, da je sa oštećenim u vozilu bio i njegov ujak Š.. Ž.., te da su dolaskom u naselje Gornje Polje stali na jednom autobuskom stajalištu kako bi pitali za adresu Vujovića i da je tom prilikom prišao okrivljeni Šaler i kazao da on poznaje to mjesto i da će im pokazati put ako i njega povezu.Nadalje sud utvrdjuje da je oštećeni pozvao Vujovića kako bi mu bliže objasnio mjesto stanovanja i da je dodao telefon okrivljenom koji dobro poznaje to mjesto kako bi mu Vujović objasnio tačno gdje živi, da se okrivljeni zatim predstavio Vujoviću prilikom razgovora a što potvrdjuju i oštećeni i svjedoci, a da je zatim nakon par kilometara okrivljeni rekao oštećenom da stane i to u blizini jedne prodavnice gdje je izašao a oni produžili do kuće Vujovića.Nadalje je utvrdjeno da je oštećeni probao vozilo Vujovića koje je bilo za prodaju, a za to vrijeme pored vozila kojim je došao sa svojim ujakom stajali su Šoškić i Vujović, da je zatim oštećeni a nakon što je isprobao vozilo prihvatio da kupi isto zbog čega su pošli do kuće Vujovića koja je od tog mjesta bila udaljena par stotina metara a na način što je Šoškić upravljao vozilom kojim su došli a oštećeni pošao sa Vujovićem i to vozilom koje je probao i prihvatio da kupi. Nakon dolaska ispred kuće Vujovića oštećeni je prišao vozilu sa kojim je došao iz Podgorice i zatim rekao da mu nedostaje novac koji je bio u novčaniku na zadnjem sjedištu i odmah posumnjao na okrivljenog Šalera, zbog čega je pošao do njegove kuće a zatim razgovarao sa njegovom majkom a nakon toga i sa okrivljenim Šalerom koji je negirao da je uzeo novac i rekao da ako sumnja na njega da ga i prijavi a što je oštećeni nakon toga i učinio.

Imajući u vidu prednje sud nema apsolutno ni jedan dokaz da je okrivljeni oduzeo tudju pokretnu stvar i to novac oštećenog P..P. u iznosu od 500,00 eura, osim činjenice da je okrivljeni sjeo u vozilo oštećenog i da mu je pokazao put do kuće Vujovića od kojeg je oštećeni trebao da kupi vozilo. Osim prednjeg sud je mišljenja da je okrivljeni zaista uzeo novac ili imao namjeru zasigurno se ne bi predstavio oštećenom i Vujoviću kada mu je Vujović objašnjavao gdje stanuje, te da je za uzimanje novčanica i to 10 puta po 50 eura bilo potrebno vrijeme za koje bi okrivljeni zaista rizikovao da bude otkriven, posebno što je morao otvoriti novčanik da bi iz istog izvukao novac jer je a po kazivanju oštečenog novčanik bio do pola zakopčan, te da su nakon izlaska okrivljenog iz vozila i dolaska do kuće Vujovića pored vozila bili i Šoškić i Vujović i to dok je oštećeni probao vozilo koje je htio da kupi a zatim je oštećeni pošao do kuće Vujovića sa vozilom koje je probao dok je njegovo vozilo odnosno sa kojim je došao iz Podgorice vozio njegov ujak Šoškić. Jasno je da oštećeni ne sumnja u svog ujaka Šoškića a što je i logično jer su krvno vezani, ne sumnja ni u Vujovića od kojeg je htio da kupi vozilo ali za ovaj sud je bitno i to što mora imati u vidu je da su osim okrivljenog sa jednakom vjerovatnoćom oba ova lica mogla doći u kontakt sa novčanikom i novcem oštećenog.

Sud je imao u vidu i činjenicu koju ne negira ni sam okrivljeni a to da nije htio da se sastane sa oštećenim kada ga je pozvao jer ga je oštećeni odmah optužio za kradju a što je i po mišljenju suda sasvim logična reakcija za predmetni dogadjaj kao i zatim uslijedjeno ponašanje okrivljenog kada je kazao oštećenom da ga i prijavi nadležnim organima ako sumnja da mu je oduzeo novac i da ne želi da se sastaje sa njim.

Nadalje ni iskaz oštećenog u toku postupka nije u cjelosti vjerodostojan a to se ogleda u činjenici da se njegov iskaz razlikuje od iskaza svjedoka Šoškića i Vujovića u pogledu odlaska do kuće Vujovića nakon što je oštećeni probao vozilo Vujovića i to na način što oštećeni tvrdi da je sa Šoškićem pošao do kuće Vujovića i to sa svojim vozilom sa kojim su došli iz Podgorice dok svjedoci Š.. i V.. navode da je Šoškić sam pošao navedenim vozilom, dok je oštećeni bio u vozilu koje je predhodno probao i htio da kupi zajedno sa Vujovićem, nadalje oštećeni se različito izjašnjavao u pogledu mjesta gdje je ostavio novčanik na zadnjem sjedištu, načinu na koji je bio okrenut u odnosu na mjesto gdje je sjedio okrivljeni, načinu kako je bio zatvoren (do pola ili potpuno), da li su se vidjele novčinice iz novčanika ili ne (jer ako su se vidjele logično bi bilo i da primijeti da nema novčanica ako ih je uzeo okrivljeni nakon njegovog izlaska iz vozila kada se oštećeni okrenuo i video kako kaže da je novčanik na mjestu na kojem ga je i ostavio) i na kraju nelogična reakcija oštećenog da ne pogleda da li u novčaniku ima novca a nakon što je izašao okrivljeni obzirom da je primio nepoznato lice u vozilu, već oštećeni navodi da je u tom trenutku shvatio da mu je novčanik na zadnjem sjedištu, da se okrenuo i video novčanik ali da nije isti otvarao niti provjeravao jer nije ni posumnjao da bi mu okrivljeni iako je potpuno nepoznato lice uzeo novac. Osim prednjeg iskaz oštećenog se razlikuje i u pogledu dostavljanja novčanika službeniku policije jer svjedok B.. L.. tvrdi da mu je novčanik sledećeg dana donio lično oštećeni P.. dok oštećeni navodi da je novčanik poslao po jednom kolegi koji je ostavio novčanik na portirnici u stanici policije.

Imajući u vidu prednje to po mišljenju ovog suda, nijesu dokazani navodi optužbe da je okrivljeni izvršio krivično djelo koje mu je optužbom stavljeno na teretu na način opisan optužbom jer jedino što sud ima je predpostavka oštećenog ali na predpostavkama se ne može zasnivati osudjujuća odluka, pa je sud okrivljenog na osnovu čl. 373 st.1. tač.2 Zakonika o krivičnom postupku oslobodio optužbe cijeneći pri tome pravilo da se u slučaju postojanja sumnje, zaključak o postojanju bitnog obilježja krivičnog djela ili kakve činjenice od odlučnog značaja, ima donijeti u korist okrivljeni.

Sud je cijenio i nalaz i mišljenje Forenzičkog centra UP 244/16-2-1339 od 22. 04. 2016. godine i predstavnika Forenzičkog centra vještaka molekula-biologa Jovanović Jelenu da je na uzorku izuzetom sa dijela za zatvaranje i unutrašnjih pregrada novčanika utvrdjeno prisustvo biološkog materijala od minimum dvije osobe i da je izdvaja glavni donor NN muške osobe a da sporedna komponenta nije dovoljna za interpretaciju, kao i izjašnjenje predstavnika Forenzičkog centra vještaka molekula-biologa Jovanović Jelenu da se dominantni DNK profil muške osobe ne podudara sa referentnim DNK profilom Š.. R.. ali osim što predmetni novčanik nije izuzet na valjan i zakonit način isti nije ni dokazao prisustvo DNK profil okrivljenog Š..R.. pa prednji dokaz i nije od posebnog uticaja obzirom da je sud donio oslobadjajuću presudu na osnovu gore prezentiranih dokaza.

Troškovi krivičnog postupka u iznosu od 84,00 eura padaju na teret budžetskih sredstava ovog suda.

Sa svega izloženog a na osnovu čl. 373 st.1. tač.2 .Zakonika o krivičnom postupku
odlučeno je kao u izreci presude.

OSNOVNI SUD U NIKŠIĆU, dana 29.10.2016 godine

Zapisničar, S U D I J A,
Rada Nikolić,s.r. Vesna Kovačević,s.r.

Za tačnost otpravka tvrdi i ovjerava
službenik suda
PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste preko ovog suda, Višem sudu Podgorica.