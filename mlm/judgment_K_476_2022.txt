K.br.476/22
U IME CRNE GORE
Osnovni sud u Podgorici, sudija Ivana Becić, uz učešće zapisničarke Anđele Mitrović, u krivičnom postupku protiv okrivljenog B. E. , zbog dva krivična djela nasilje u porodici ili u porodičnoj zajednici iz člana 220 stav 1 i člana 220 stav 5 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 13.10.2022. godine donio je
P R E S U D U
Okrivljeni:

B. E. , JMB xxxxxxxxxxxxx, od oca V. i majke R., rođene M., rođen xx.xx.xxxx. godine u Podgorici, sa prebivalištem u Podgorici, Ulica ... s. xx, državljanin Crne Gore, čiji je jezik crnogorski i romski jezik, po zanimanju fizički radnik, bez završene škole, nepismen, nezaposlen, oženjen, otac šestoro djece, lošeg imovnog stanja, osuđivan presudom Osnovnog suda u Podgorici K.br.597/06 od 01.06.2006. godine, zbog krivičnog djela razbojništvo iz člana 242 stav 1 Krivičnog zakonika Crne Gore na kaznu zatvora u trajanju od 1 godine i presudom Osnovnog suda u Podgorici K.br.1490/08 od 29.12.2008. godine, zbog krivičnog djela krađa iz člana 239 stav 1 Krivičnog zakonika Crne Gore na kaznu zatvora u trajanju od 3 mjeseca; u pritvoru po rješenju sudije za istragu Kri.br.412/22 od 12.07.2022. godine, koji se računa od 11.07.2022. godine od 20.00 časova,
Kriv je

Što je:

Dana 11.07.2022. godine, oko 15.00 časova, boraveći u porodičnoj kući koja se nalazi u ... s. ulici xx u Podgorici, svjestan svog djela čije je izvršenje htio i znajući da je isto zabranjeno, prekršio mjeru zaštite od nasilja u porodici, koju mu je, shodno članu 33 stav 2 Zakona o zaštiti od nasilja u porodici, odredio Sud za prekršaje u Podgorici rješenjem PP br.10308/22-18 od 02.06.2022. godine, i to udaljenje iz stana, koji se nalazi na navedenoj adresi, u trajanju od 2 mjeseca, i primjenom grubog nasilja narušio tjelesni i duševni integritet člana svoje porodice - vanbračne supruge oštećene S. Š., na način što je tokom svađe oštećenoj uputio uvredljive riječi "kurvo, droljo", a zatim joj zadao više udaraca pesnicom u predjelu lijeve ruke, kojom prilikom je oštećena S. Š.zadobila laku tjelesnu povredu u vidu dva krvna podliva, u predjelu spoljašnje strane lijeve nadlaktice, jedan promjera oko 7x5 cm i drugi promjera oko 3x1 cm, nakon čega je oštećena uspjela da pobjegne kroz prozor od kuće,
- čime je učinio dva krivična djela nasilje u porodici ili u porodičnoj zajednici iz člana 220 stav 1 i člana 220 stav 5 Krivičnog zakonika Crne Gore
Pa mu sud za navedeno krivično djelo primjenom člana 4 stav 2, člana 32, člana 36, člana 42, člana 43 i člana 48 stav 1 Krivičnog zakonika Crne Gore prethodno utvrđuje:

- za krivično djelo nasilje u porodici ili u porodičnoj zajednici iz člana 220 stav 1 Krivičnog zakonika Crne Gore kaznu zatvora u trajanju od 3 (tri) mjeseca zatvora;
- za krivično djelo nasilje u porodici ili u porodičnoj zajednici iz člana 220 stav 5 Krivičnog zakonika Crne Gore kaznu zatvora u trajaju od 2 (dva) mjeseca
Nakon čega sud primjenom člana 48 stav 2 i člana 51 stav 1 Krivičnog zakonika Crne Gore i člana 226, člana 229, člana 303 i člana 374 Zakonika o krivičnom postupku okrivljenog
O S U Đ U J E
Na jedinstvenu kaznu zatvora u trajanju od 4 (četiri) mjeseca, u koju kaznu mu se uračunava vrijeme provedeno u pritvoru od 11.07.2022. godine od 20.00 časova, kao vremena lišenja slobode.

Obavezuje se okrivljeni da na ime troškova krivičnog postupka u korist Budžeta Crne Gore plati iznos od 60,50 eura, koji se odnosi na medicinsko vještačenje, i na ime sudskog paušala iznos od 30,00 eura, što ukupno čini iznos od 90,50 eura, sve u roku od 15 dana po pravosnažnosti presude.

O b r a z l o ž e nj e
Okrivljenom B. E. je optužnim predlogom Osnovnog državnog tužilaštva u Podgorici Kt.br.1029/22 od 20.07.2022. godine, stavljeno na teret izvršenje dva krivična djela nasilje u porodici ili porodičnoj zajednici iz člana 220 stav 1 člana 220 i stav 5 Krivičnog zakonika Crne Gore.

Nakon podnošenja optužnog predloga, državna tužiteljka okrivljeni i njegov branilac su zaključili Sporazum o priznanju krivice dana 21.09.2022. godine, koji je dana 22.09.2022. godine dostavljen sudu.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje Sporazuma, sud je ocijenio sadržinu dokaza koje je prikupila tužiteljka, a koji se nalaze u spisima predmeta.

Iz sadržine prikupljenih dokaza sud je zaključio da je državna tužiteljka pružila dovoljno dokaza o krivici okrivljenog, te da je okrivljeni B. E. u vrijeme, mjestu i na način opisan u izreci ove presude učinio krivična djela nasilje u porodici ili porodičnoj zajednici iz člana 220 stav 1 i člana 220 stav 5 Krivičnog zakonika Crne Gore, za koja ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o krivičnoj sankciji iz sporazuma o priznanju krivice, zaključenog između stranaka i branioca, ovaj sud je našao da je predlog stranaka u vezi sa vrstom i visinom krivične sankcije prihvatljiv, jer je ista u skladu sa interesima pravičnosti i odgovaraju svrsi izricanja krivičnih sankcija. Sud je pritom imao u vidu sve olakšavajuće i otežavajuće okolnosti koje su utvrđene na strani okrivljenog, a koje je cijenila državna tužiteljka prilikom pregovaranja o vrsti i visini krivične sankcije. Tako je od olakšavajućih okolnosti sud cijenio držanje okrivljenog poslije učinjenog krivičnog djela i s tim u vezi njegovo priznanje i izraženo iskreno kajanje, kojim je znatno doprinio bržem i efikasnijem vođenju krivičnog postupka, činjenicu da se oštećena nije pridružila krivičnom gonjenju, te činjenicu da je okrivljeni otac šestoro djece i da je lošeg imovnog stanja, iz kojeg razloga bi njegov dugotrajan boravak u zatvoru uticao na kvalitet života njegove djece. Od otežavajućih okolnosti sud je cijenio njegovu raniju osuđivanost, ali za krivična djela koja nisu istorodna krivičnim djelima koja mu se ovdje stavljaju na teret. Kod ovakvog stanja stvari, po mišljenju suda, izrečenom jedinstvenom kaznom zatvora u trajanju od 4 (četiri) mjeseca će se na okrivljenog u dovoljnoj mjeri uticati da ubuduće ne čini krivična djela, a pored toga će se uticati i na druge da ne čine krivična djela, izraziće se jasna društvena osuda za učinjena krivična djela i potenciraće se obaveza poštovanja zakona i jačanja morala, a uticaće se i na razvijanje društvene odgovornosti, čime će se u potpunosti ostvariti ciljevi, kako specijalne, tako i generalne prevencije. Na taj način će se postići svrha kažnjavanja iz člana 32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz člana 4 st. 2 Krivičnog zakonika Crne Gore.

Okrivljeni je obavezan da plati troškove krivičnog postupka u iznosu od 90,50 eura, a koji se odnose na ime troškova vještačenja po vještaku medicinske struke prof dr M. Š. u iznosu od 60,50 eura, i iznos od 30,00 eura na ime paušalnih troškova, koji je određen prema trajanju i složenosti postupka i imovnom stanju okrivljenog. Navedeni iznos je nužno platiti u roku od 15 dana po pravosnažnosti presude, pod prijetnjom izvršenja.

Shodno iznijetim razlozima, na osnovu čl. 303 st. 1 u vezi sa čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 13.10.2022. godine
ZAPISNIČARKA S U D I J A Anđela Mitrović Ivana Becić
DN-a: Po primjerak presude dostaviti:

- ODT Podgorica,
- Okrivljenom,
- Braniocu okrivljenog,
- a/a.

Postupljeno dana 13.10.2022. godine
Namještenik suda_________________
ZAPISNIČARKA S U D I J A
Anđela Mitrović,s.r. Ivana Becić,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: