K
U I M E C R N E G O R E
K. br. 628/12
OSNOVNI SUD U N***U kao prvostepeni krivični, sudija P***ović Ivan uz sudjelovanje Ć P kao zapisničara, u krivičnom predmetu protiv okrivljenog L*** R***a kome se sudi u odsustvu, zbog krivičnog djela iz člana 384 st.1 KZ, postupajući po optužnom predlogu ODT-a N*** Kt.br.164/12 od 12.06.2012.g., n***n dovršenog javnog glavnog pretresa dana 26.02.2013. godine u prisustvu zamjenika ODT-a Pejović Željka i branioca okrivljenog advokata M***ć V***e po zamjeničkom punomoćju advokata B***č M***e, donio je i istog dana objavio

P R E S U D U
Okrivljeni:

L*** R*** od oca N***e i majke Z***e rođene R***ć, rođen g. u N***u, sa prebivalištem u N***u - G***e bb, ranije osuđivan presudom Osnovnog suda N*** K.br.509/06 od 08.07.2008. godine zbog krivičnog djela iz čl.348 st.1 KZ RCG na 3 mjeseca zatvora
Kriv je

Što je:

Neutvrđenog dana u drugoj polovini 2011 godine u N***u u svom stambenom objektu koji se nalazi u naselju G***e, samovlasno pribavio pravo za koje smatra da mu pripada, na način što je, svoj stambeni objekat priključio na elektrodistributivnu mrežu bez prethodno pribavljene saglasnosti za priključenje op***atora distributivnog sistema
- čime je učinio krivično djelo samovlašće iz čl. 384 st. 1 Krivičnog z***nika.

-pa sud okrivljenog za navedeno krivično djelo primjenom čl. 4 st.2, čl.32, čl.39 i čl.42 Krivičnog zakonika i čl. 374. Zakonika o krivičnom postupku,
O S U Đ U J E
Na novčanu kaznu u iznosu od 400,00 /četiristotine/ eura, koju je dužan platiti u roku od 90 dana po pravosnažnosti presude, na žiro-račun ovog suda br. 832-152-32 a u slučaju ne plaćanja novčane kazne u navedenom roku, sud će istu zamjeniti kaznom zatvora tako što će se za svakih započetih 25,00/dvadeset pet/ eura novčane kazne odrediti jedan dan zatvora.

Oštećena E***a se upućuje radi ostvarivanja imovinskopravnog zahtjeva u iznosu od 2.022.81 eura na pokretanje parničnog postupka.

Obavezuje se okrivljeni da na ime troškova krivičnog postupka plati iznos od 30,00 (trideset) eura u roku od 15 (petnaest) dana po pravnosnažnosti presude pod prijetnjom prinudnog izvršenja, na žiro račun ovog suda br. 832-152-32.

O b r a z l o ž e nj e
ODT iz N***a optužnim predlogom Kt. br. 164/12 stavio je na teret okrivljenom L*** R***u izvršenje krivičnog djela samovlašće iz čl. 384 st. 1 KZ, pa je zastupnik ODT-a Pejović Željko koji je zastupao optužni akt na glavnom pretresu, u završnoj riječi predlažio sudu da okrivljenog oglasi krivim i osudi po zakonu.

Sud je donio rješenje da se okrivljenom L*** R***u sudi u odsustvu shodno čl.324 st.2 ZKP, budući da je ODT N*** podnio predlog da se istome sudi u odsustvu a i po ocjeni suda postoje uslovi za primjenu predmetnog instituta procesnog prava budući da je za okrivljenim u više navrata izdavana naredba za dovođenje po kojoj službenici policije nijesu mogli postupiti i obezbijediti prisustvo okrivljenog.

Branilac okrivljenog po službenoj dužnosti advokat M***ć V***a po zamjeničkom punomoćju advokata B***č M***e, u završnoj riječi zamolila je sud da pri odlučivanju o krivičnoj sankciji uzme u obzir sve olakšavajuće okolnosti na strani okrivljenog i da ga što blaže kazni.

Sud je u dokaznom postupku pročitao zapisnik E***e N*** broj 0000526 od 16.12.2011.g., na saglasan predlog stranaka pročitao iskaz svjedoka Višnjić Vladimira dat kod ODT-a N*** 12.06.2012.g., pročitao dopis E***e N*** br.5420-1 od 24.10.2012.g. i pročitao izvod iz kaznene evidencije za okrivljenu.

Svjedok Višnjić Vladimir naveo je u svom iskazu da je radnik E***e N*** i da je dana 16.12.2011. godine bio na t***enu u kontroli kod potrošača koji su priključeni na distributivni sistem bez prethodno pribavljene saglasnosti za priključenje operatora distributivnog sistema, da je bio kod potrošača L*** R***a u mjestu G***e i tom prilikom je konstatovano da je ovaj potrošač svoj stambeni objekat priključio na distributivni sistem bez saglasnosti E***e. Brojilo ovog potrošača je bilo plombirano plombom NK013924, što znači da je kod ovog potrošača ranije bila neka kontrola tako da se utrošak električne energije kod istog uredno registruje.

Zapisnikom E***e N*** broj 0000526 od 16.12.2011.g.. godine konstatovano je da se potrošač samovoljno priključio na distributivnu mrežu.

Dopisom E***e N*** br.5420-1 od 24.10.2012.g. navedeno je da se oštećeni subjekat pridružuje krivičnom gonjenju protiv okrivljenog i ispostavlja imovinskopravni zahtjev u iznosu od 2.022.81 eura.

Iz izvoda iz kaznene evidencije na ime okrivljenog sud je utvrdio da je isti ranije osuđivan presudom Osnovnog suda N*** K.br.509/06 od 08.07.2008. godine zbog krivičnog djela iz čl.348 st.1 KZ RCG na 3 mjeseca zatvora i da je kaznu izdržao od 12.01.2009. do 28.02.2009. godine uz uslovni otpust.

Imajući u vidu sadržinu iskaza svjedoka Višnjić Vladimir, te sadržinu zapisnika E***e N*** broj 0000526 od 16.12.2011.godine, sud je na nesumnjiv način utvrdio da je okrivljeni L*** R*** neutvrđenog dana u drugoj polovini 2011 godine u N***u u svom stambenom objektu koji se nalazi u naselju G***e, samovlasno pribavio pravo za koje smatra da mu pripada, na način što je, svoj stambeni objekat priključio na elektrodistributivnu mrežu bez prethodno pribavljene saglasnosti za priključenje op***atora distributivnog sistema, kojim radnjama je ostvario sva bitna obilježja krivičnog djela samovlašće iz čl. 384 st. 1 KZ.

Naime, iz sadržine zapisnika ED N*** od od 16.12.2011.godine proizilazi da je prilikom kontrole utvrdjeno da je stambeni objekat samovlasno priključen na elektro mrežu sa čime je u skladu i kazivanje svjedoka Višnjić Vladimira, a jasno je da je upravo okrivljeni kao lice koje živi u tom objektu, posjedovao pravni interes za izvršenje inkriminisane radnje.

Kako je okrivljeni bio svjestan da samovlasno pribavlja pravo za koje je smatrao da mu pripada, što je očito i htio opisanim postupkom, jasno je da je djelovao sa direktnim umišljajem.

Sud je donio rješenje da se kao dokaz ne izvodi saslušanje predstavnika oštećene E***e N*** i svjedoka Zajović Branko i Pavićević Davor, jer ne samo da je zastupnik optužbe odustao od predloga za izvođenje tih dokaza čemu se nije protivio branilac okrivljenog već i sud i nalazi da bi se insistiranjem na izvodjenju tih dokaza doprinijelo odugovlačenju postupka a isti ne bi doprinijeli rješavanju ove pravne stvari.

Prilikom odlučivanja o krivičnoj sankciji sud na strani okrivljenog u smislu čl.42 KZ nije našao olakšavajuće okolnosti dok mu je kao otežavajuću okolnost cijenio raniju osudjivanost utvrđenu iz izvoda iz kaznene evidencije, pa je sud istoga osudio shodno čl.39 KZ na novčanu kaznu u iznosu od 400,00 eura, smatrajući da će se sa ovako izrečenom kaznom sa uspjehom ostvariti svrha kažnjavanja iz čl.32 KZ u okviru opšte svrhe propisivanja i izricanja krivičnih sankcija u smislu čl. 4 st.2 KZ.

Shodno čl.239 ZKP-a sud je uputio oštećenu E***u na pokretanje parničnog postupka radi ostvarivanja imovinskopravnog zahtjeva u iznosu od 2.022.81 eura, budući da dokaznom građom u ovom predmetu nije utvrđena visina štete koju je oštećena pretrpjela radnjama okrivljenog te i nije bilo osnova za dosuđivanje imovinsko pravnog zahtjeva.

Sud je shodno čl. 226 i 229 ZKP-a okrivljenog obavezao na plaćanje paušalnih troškova krivičnog postupka u iznosu od 30,00 €, srazmjerno složenosti i trajanju krivičnog postupka i imovnom stanju okrivljenog.

Iz iznijetih razloga, na osnovu čl. 374 ZKP-a odlučeno je kao u izreci presude.

OSNOVNI SUD U N***U, dana 26.02.2013. godine.

Zapisničar, SUDIJA,
Ć P s.r. Perović Ivan s.r.

ZA TAČNOST OTPRAVKA TVRDI:

radnik suda
PRAVNA POUKA: Protiv ove presude nezadovoljna stranka ima pravo žalbe
u roku od 8 dana od dana prijema iste preko ovog suda,
VIŠEM SUDU PODGORICA.