K. br. 526/22
U IME CRNE GORE
Osnovni sud u Podgorici, sudija Ilija Radulović, uz učešće zapisničarke Nataše Paunović, u krivičnom postupku protiv okrivljenog D.M., zbog krivičnog djela napad na službeno lice u vršenju službene dužnosti iz člana 376 stav 3 u vezi stava 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 24.04.2023. godine, donio je
P R E S U D U
Okrivljeni:

D.M., JMB ************, od oca D. i majke Lj., rođene M., rođen **.**.****. godine u P., sa prebivalištem u mjestu rođenja, ulica S: broj **, državljanin Crne Gore, razumije crnogorski jezik, njegov jezik je srpski, nezaposlen, oženjen, otac jednog djeteta, pismen, završio Ekonomski fakultet, srednjeg imovnog stanja, ranije osuđivan presudom Osnovnog suda u Podgorici Km.br. 07/17 od 04.05.2007. godine zbog krivičnog djela ugrožavanje sigurnosti iz čl. 168 st. 1 Krivičnog zakonika Crne Gore kojom mu je izrečena mjera bezbjednosti pojačanog nadzora od strane roditelja; presudom Osnovnog suda u Podgorici K.br. 09/1322 od 27.05.2010. godine zbog krivičnog djela prikrivanje iz čl. 256 st.1 Krivičnog zakonika Crne Gore kojom mu je izrečena kazna zatvora od 40 dana - uslovno na 1 godinu; presudom Osnovnog suda u Baru K.br. 393/09 od 03.02.2012. godine zbog krivičnog djela nasilničko ponašanje iz čl. 399 st. 2 u vezi st. 3 Krivičnog zakonika Crne Gore na kaznu zatvora u trajanju od 3 mjeseca; presudom Višeg suda u Podgorici K.br. 130/19 od 15.06.2020. godine zbog krivičnog djela nasilničko ponašanje i teška tjelesna povreda u pokušaju iz čl. 399 u vezi čl. 23 st. 2 u vezi čl. 151 st. 1 u vezi čl. 20 Krivičnog zakonika Crne Gore na kaznu zatvora u trajanju od 10 mjeseci i presudom Osnovnog suda u Podgorici K.br. 79/21 od 25.02.2021. godine zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore na kaznu zatvora u trajanju od 4 mjeseca, protiv kojeg se ne vodi postupak za neko drugo krivično djelo
Kriv je

Što je:

Dana **.**.****godine, oko **,** časova u P. u ulici P., svjestan svog djela čije je izvršenje htio i znajući da je njegovo djelo zabranjeno, napao službeno lice - ovlašćenog službenika Uprave policije CB P. oštećenog T.K., u vršenju poslova javne bezbjednosti, na način što je u trenutku kada je oštećeni preduzimao službenu radnju legitimisanja B.A., koji je upravljao putničkim vozilom marke "R", registarskih oznaka ** ** ***, u kojem vozilu je okrivljeni bio suvozač, okrivljeni, iako oštećeni prema njemu nije preduzimao službenu radnju, samoinicijativno izašao iz vozila i oštećenom uputio riječi: "šta hoćete vi, usta vas jebem, kome ja da dam dokumenta", zbog kojeg ponašanja mu je oštećeni naredio da pođu do službenog policijskog vozila, kada ga je okrivljeni rukom uhvatio za desnu ruku i od B.A. tražio ključeve od vozila kako bi se udaljio sa lica mjesta, pa kada mu je oštećeni kazao da ne može da se udaljava, okrivljeni ga je rukama uhvatio u predjelu ramena i stiskao izvjesno vrijeme, nakon čega je vozilom napustio lice mjesta
- čime je izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore.

Pa sud okrivljenog na osnovu čl. 4 st. 2, čl. 5, čl. 13, čl. 15, čl. 32, čl. 36, čl. 42 st. 1, čl. 45 i čl. 46 Krivičnog zakonika Crne Gore, te čl. 226, čl. 229, čl. 239, čl. 303 i čl. 374 Zakonika o krivičnom postupku
O S U Đ U J E
Na kaznu zatvora u trajanju od 3 (tri) mjeseca.

Obavezuje se okrivljeni da u budžet Crne Gore, na žiro račun 832-21-37, na ime troškova krivičnog postupka, uplati iznos od 71,50 €, kao i iznos od 30,00 eura na ime sudskog paušala iznos, a sve u roku od 15 dana po pravosnažnosti presude, pod prijetnjom izvršenja
Oštećeni K.T. se shodno odredbi člana 239 Zakonika o krivičnom postupku upućuje da imovinskopravni zahtjev ostvari u redovnoj građanskoj parnici.

O b r a z l o ž e nj e
Okrivljenom D.M. je optužnim predlogom Osnovnog državnog tužilaštva u Podgorici Kt. br. 373/22 od 08.08.2022. godine, stavljeno na teret izvršenje krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegov branilac su zaključili sporazum o priznanju krivice dana 19.01.2023. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog, te da je okrivljeni D.M. u vrijeme, mjestu i na način opisan u izreci ove presude izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o kazni iz sporazuma o priznanju krivice, zaključenog između stranaka i branioca, ovaj sud je cijenio da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi kažnjavanja, imajući pritom u vidu olakšavajuće okolnosti koje se nalaze na strani okrivljenog, a koje je cijenio državni tužilac prilikom pregovaranja o visini kazne, i to, njegove lične i porodične prilike, budući da je oženjen i otac jednog djeteta, držanje poslije učinjenog krivičnog djela izraženo kroz prihvatanje odgovornosti i priznanje krivice, kao i izraženo kajanje i činjenicu da je kritičnom prilikom postupau u stanju bitno smanjene uračunljivosti, dok je od otežavajućih okolnosti sud cijenio njegov raniji život, odnosno osuđivanost presudama koje su navedene u izreci. Shodno prednje navedenom, okrivljenom je izrečena kazna zatvora u trajanju od od 3 (tri) mjeseca, te je po ocjeni suda ista srazmjerna stepenu krivice okrivljenog i težini učinjenog krivičnog djela nalazeći da će se kaznom zatvora u dovoljnoj mjeri uticati na okrivljenog da ubuduće ne vrši krivična djela, čime će se ostvariti svrha propisivanja i izricanja krivičnih sankcija iz čl. 4 st. 2 Krivičnog zakonika Crne Gore.

Okrivljeni je shodno čl. 226 i čl. 229 Zakonika o krivičnom postupku obavezan da plati troškove krivičnog postupka u iznosu od 71,50 €, a koji troškovi se odnose na troškove vještačenja po vještaku medicinske struke psihijatru dr V.Lj., kao i dodatan iznos od 30,00 €, na ime sudskog paušala, a koji iznos je određen prema trajanju i složenosti postupka i imovnom stanju okrivljenog.

Sud je oštećenog K.T. uputio da imovinskopravni zahtjev može ostvarivati u parničnom postupku, shodno čl. 239 st. 2 Zakonika o krivičnom postupku, jer činjenice utvrđene u krivičnom postupku ne pružaju pouzdan osnov ni za potpuno, ni za djelimično presuđenje, a njihovo utvrđivanje bi vodilo znatnom odugovlaćčenju postupka.

Iz navedenih razloga, shodno čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 24.04.2023. godine
ZAPISNIČARKA S U D I J A
Nataša Paunović Ilija Radulović
Dn-a: Po primjerak presude dostaviti:

- ODT Podgorica,
- Okrivljenom,
- Braniocu okrivljenog,
- Oštećenom,
- a/a.

Postupljeno dana ________________
Namještenik suda________________
ZAPISNIČARKA S U D I J A
Nataša Paunović, s.r. Ilija Radulović, s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

Z.T.O. Nataša Paunović