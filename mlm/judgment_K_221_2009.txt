K
U I M E C R N E G O R E
K. br. 221/09
OSNOVNI SUD U NIKŠIĆU kao prvostepeni krivični po sudiji Babović Dragan uz sudjelovanje Krištof Stanke kao zapisničara, u krivičnom predmetu protiv okrivljenog G. I.A, zbog krivičnog djela iz čl. 412 st. 2 u vezi st. 1 u vezi čl. 49 KZ-a, postupajući po optužnom aktu ODT-a Nikšić Kt. br. 719/07 od 11. 03. 2009. godine, nakon dovršenog javnog glavnog pretresa dana 17. 01. 2012. godine u prisustvu zamjenika ODT-a Nikšić Sinđić Vanje, branioca okrivljenog Š L – advokata iz Nikšića i okrivljenog, donio je, a dana 19.01.2012.godine i javno objavio,

P R E S U D U
Okrivljeni:

G. I., od oca D i majke V rođene M , rođen xxxxx. godine u N , s prebivalištem u mjestu rođenja – ul. xxxxxx, državljanin CG, oženjen – otac jednog djeteta, po zanimanju radnik, srednjeg imovnog stanja, ranije osuđI. presudom Osnovnog suda u Trebinju K. br. 121/05 od 07. 04. 2005. godine zbog krivičnog djela iz čl. 377/2 KZ RS – 2 mjeseca zatvora, presudom Osnovnog suda u Kotoru K. br. 355/04 od 02. 03. 2005. godine zbog krivičnog djela iz čl. 403 st. 1 KZ CG – 3 mjeseca zatvora uslovno na 2 godine,
Na osnovu člana 373 tačka 2 Zakonika o krivičnom postupku
OSLOBAĐA SE OD OPTUŽBE
Da je:

Dana 12. 01. 2007. godine u Nikšiću, na graničnom prelazu Vraćenovići, u postupku carinske kontrole, carinjenja putničkog motornog vozila marke „Škoda“ tip „Oktavia“, broj šasije xxxxxxx broj motora xxxxxxxx ovlašćenom službenom licu Uprave carina Podgorica dao na uvid dvije lažne javne isprave sačinjene na neautentičnim obrascima za iste, vlasničku knjižicu Savezne Republike Njemačke, serijskog broja xxxxxx, za vozilo registarskih oznaka NM-xxxxxxx koja isprava se u odnosu na nesporni obrazac vlasničke knjižice razlikuje u vrsti štampe, kao i u elementima zaštite papira, jer ne posjeduje vodeni znak, niti zaštitne elemente – zaštitne končiće, dok je serijski broj ravan, bez definisanih ivica, koje ostavlja metalni numerator, i saobraćajnu dozvolu Savezne Republike Njemačke za vozilo registarske oznake xxxxxx, koja isprava se razlikuje u odnosu na nesporni obrazac za istu u pogledu kvaliteta štampe, kao i u elementima zaštite papira, na kojem je obrazac saobraćajne dozvole urađen tako da isti ne posjeduje zaštitne elemente – zaštitne niti, dok dimenzije tog obrasca odstupaju od dimenzija nespornog obrasca navedene javne isprave, na osnovu kojih isprava je dana 09. 02. 2007. godine ovlašćeno službeno lice Uprave carina – Podgorica sačinilo carinsku deklaraciju xxxxx, kao i dana 12. 01. 2007.godine tranzitivni dokument – upućenje sa granice TCG-50078, na koji način je okrivljeni G. I. upotrijebio dvije lažne javne isprave kao prave,
-čime bi učinio krivično djelo falsifikovanje isprave iz čl. 412 st. 2 u vezi st.1 u vezi čl. 49 Krivičnog zakonika.

Troškovi krivičnog postupka u iznosu od 140,oo eura, padaju na teret budžetskih sredstava suda.

O naknadi troškova krivičnog postupka optuženog koje je isti imao po osnovu angažovanja izabranog branioca, sud će odlučiti posebnim rjšenjem nakon pravosnažnosti presude.

Na osnovu člana 75 Krivičnog zakonika, sud okrivljenom G. I.u izriče
MJERU BEZBJEDNOSTI
Od okrivljenog G. I.a se trajno oduzima vlasnička knjižica – Fahrzeugbrief serijskog broja xxxxxza vozilo „Škoda Oktavia“ registarskih oznaka xxxxxx kao i sobraćajna dozvola – Fahrzeugschein za isto vozilo.

O b r a z l o ž e nj e
ODT iz Nikšića optužnim aktom Kt. br. 719/07 od 11. 03. 2009. godine stavio je na teret okrivljenom G. I.u izvršenje krivičnog djela falsifikovanje isprave iz čl. 412 st. 2 u vezi st. 1 u vezi čl. 49 KZ, pa je zamjenik ODT-a Nikšić, Sinđić Vanja u završnoj riječi ostala pri podnijetom optužnom aktu predlažući sudu da okrivljenog oglasi krivim, izrekne mu mjeru bezbjednosti oduzimanje predmeta i osudi ga po zakonu.

Okrivljeni G. I. negirao je izvršenje krivičnog djela koje mu je stavljeno na teret, navodeći u svojoj odbrani da je početkom februara 2007. godine otišao na granicu Hrvatske i Bosne u mjestu zvanom Grude – Posušje i kupio na pijaci automobila kola za sebe. Imao je ovlašćenje od preduzeća „Voyager“ čije je sjedište u Podgorici da kupi jedno vozilo. Kad je došao u Posušje sviđelo mu se vozilo „Škoda Oktavia“ koje je imalo njemačke registarske oznake. Od čovjeka po imenu Ivo kupio je navedeno vozilo za iznos od 4.300 €. I naravno, prije nego ga je kupio iskontrolisao je i uporedio brojeve na šasiji i motoru s brojevima u dokumentima koji su se odnosili na navedeno vozilo. Odmah su na pijaci sklopili kupoprodajni ugovor jer je radnik ovlašćene agencije bio tu prisutan, naziva agencije se nije mogao sjetiti, samo zna da je on u ime preduzeća „Voyager“ potpisao ugovor, a u ime neke njemačke firme čovjek koji mu se predstavio kao Ivo. Kada je došao na granicu Bosne i Crne Gore, bosanske vlasti su ga propuštile da prođe bez ikakvih problema, a prilikom ulaska u Crnu Goru carinske vlasti su mu pregledale vozilo i dokumenta za isto i onda je dobio tzv. upućenje za predmetno vozilo koje je glasilo na preduzeće „Voyager“ iz Podgorice. Nakon toga s tim upućenjem je došao u Nikšić i nije se mogao sjetiti kojem je špediteru predao dokumenta, da li je to bilo preduzeće „Knjaz“ ili „Nikšped“, uglavnom je predao sva dokumenta za carinjenje. Nakon toga dva, tri dana pozvan je da doveze vozilo radi pregleda. Vozilo je pregledano i ocarinjeno na ime preduzeća „Voyager“. Kad je dobio papire za ocarinjeno vozilo, odlučio je da isto proda i zato nije preduzeo radnje oko registracije tog vozila, nego je dao oglas da prodaje vozilo. Javio mu se neki čovjek koga ne poznaje i koji je vozilo kupio za 6.000,00 €. Nakon 10-15 dana pozvala ga je neka žena, koja se predstavila kao V. M.a, koja je kupila od tog čovjeka predmetno vozilo i koja je željela da ga registruje i tražila je da joj on oko toga pomogne. Nakon toga V. M.a je došla kod njega i on je kotaktirao preduzeće „Voyager“ koje je napravilo ugovor sa V. M.om i tako je ona bila u prilici da registruje to vozilo na svoje ime. Što se kasnije dešavalo njemu nije poznato. On nije znao da su dokumenta koja se odnose na navedeno vozilo neregularna i kako je njemu poznato tu se radi o jednom dokumentu i ako tužilac smatra da su to dva dokumenta. Vozilo je odlučio da proda iz razloga što je primijetio da ima neke greške i zbog toga je prodao vozilo, a uvezao da ga on vozi. Da je znao da su dokumenta koja se odnose na dato vozilo falsifikovana nikad ga ne bi kupio, ni zbog sebe, ni zbog firme „Voyager“, ni zbog kupca. Procedura oko sačinjavanja ugovora obavljala se na pijaci automobila, a preduzeće „Voyager“ se samo bavilo uvozom i prodajom vozila. On je uz pomoć navedenog preduzeća uvezao više od 100 vozila. U završnoj riječi lično i preko svog branioca ostao je pri navodima svoje odbrane, te naveo da u toku postupka nije izveden ni jedan dokaz koji bi bar na nivou indicije ukazivao na to da je on učinio predmetno krivično djelo, te predložio sudu da ga oslobodi od optužbe.

Sud je u dokaznom postupku saslušao svjedoke B. S.a, V. M.u, V. D.a i J. B., na saglasan predlog stranaka pročitao iskaze svjedoka D. S.a i Đ. B.a, na saglasan predlog stranaka pročitao nalaz i mišljenje sudskog vještaka grafologa dipl. ing. N V , izvršio uvid u vlasničku knjižicu serijski br. AD 579177 i saobraćajnu dozvolu za vozilo reg. br. MN BL 240, pročitao carinsku deklaraciju J4-1645 od 09. 02. 2007. godine, pročitao tranzitni dokument – upućenje sa granice TCG-5 007-8 od 12. 01. 2007. godine, pročitao ugovor br. 891/06 od 08. 01. 2007. godine, pročitao potvrdu o privremenom oduzimanju predmeta Ku. br. 27 od 20. 09. 2007. godine i pročitao izvod iz kaznene evidencije za okrivljenog.

Svjedok B. S.o naveo je da je u aprilu ili martu 2007. godine kupio vozilo "Škoda Oktavia" od njemu nepoznatog momka za iznos od 8.000 €. Navedeno vozilo ocarinjeno je kod Carine u Nikšiću i završene su bile sve formalnosti kod policije u Nikšiću oko registracije, tako da su se, kako mu je taj momak rekao, čekale tablice i pokazao mu je papire iz kojih se viđelo da je to vozilo ocarinjeno i praktično registrovano. Taj momak mu je dao i polisu osiguranja za to vozilo, a onda ga je on pitao da stupi u kontakt sa ženom na koju se to vozilo vodi, našto mu je ovaj dao broj telefona i rekao da se ta žena preziva V.. On je odmah stupio u kontakt sa tom ženom i ona mu je rekla da je sa tim vozilom sve u redu i da ona stoji iza svega kad je to vozilo u pitanju, te da će mu omogućiti da pribavi tablice za to vozilo koje je ona registrovala u Nikšiću kad on to bude htio. Nakon toga on je nepoznatom mladiću, od koga je kupio vozilo isplatio iznos od oko 8.000 € a on mu je isto predao s pratećom dokumentacijom. Ko je bio taj čovjek nije mu poznato, a i nije tražio od njega da mu se predstavi. Nakon toga otišao je u Nikšić, stupio u kontakt s V. M.om, koja je podigla tablice i saobraćajnu za to vozilo i on je to vozilo vozio sve do 20. 09. 2007. godine, kada mu je isto od strane UP PJ Nikšić oduzeto. Zbog čega mu je vozilo oduzeto on ne zna, a nije mu objašnjeno ni u policiji. Vozilo mu nije vraćeno, zbog čega je on kontaktirao V. M.u, a ona mu je kazala da o tome ne zna ništa i da je isto kupila kao regularno te da je sve u vezi vozila legalno. Takođe je dodao, da je, nakon što je kupio vozilo od njemu nepoznatog lica, stupio u kontakt s V. M.om i ona mu je predala saobraćajnu i tablice za nevedeno vozilo, a njega su zaustavljali službenici UP PJ Nikšić i provjeravali br. šasije koji su upoređivali s brojem saobraćajne dozvole. Nakon toga saopštili su mu da su ti papiri i vozilo u redu. Nakon izvjesnog vremena policija mu je oduzela vozilo, on se interesovao zbog čega mu je oduzeto, a oni su mu saopštili da je u pitanju samo provjera i da je sve u redu. Lice od koga je kupio vozilo nikad više nije sreo.

Svjedok V. M.a je navela da je vozilo marke "Škoda Oktavia" kupila kod nekih momaka u Podgorici, kojima ne zna imena, iako joj je jedan od njih dao broj telefona ali je ona i taj broj izgubila. Prilikom kupovine vozila ti momci su joj dali propratnu dokumentaciju za registraciju vozila koju je ona sa svojim ličnim dokumentima predala u MUP. Vozilo su provjerili, provjera je trajala otprilike oko mjesec i ona je vozilo registrovala na svoje ime. U međuvremenu je bila primorana da proda navedeno vozilo i prodala ga je B. S.u, koji je to vozilo nakon toga vozio izvjesno vrijeme. Jednog dana B. S.o ju je pozvao i obavijestio je da mu je vozilo oduzeto zbog toga što papiri za isto nijesu bili u redu. Ona to vozilo ne bi kupila da nije prethodno obavljena provjera za isto, a i sam postupak registracije, trajao je oko mjesec, te smatra da su ti papiri bili tada u redu, jer se, u suprotnom, ne bi moglo registrovati. Ona okrivljenog prilikom preuzimanja tog vozila, kao ni kasnije nije sretala, iako ga poznaje iz viđenja.

Svjedok V. D. je naveo da se ne sjeća detalja oko carinjenja predmetnog vozila, pošto radi na prijemu carinskih deklaracija i svakodnevno ocarini do deset vozila, a pošto je ovo bilo prije više godina, ne može se ničega sjetiti i iza svega stoji što je naveo pred istražnim sudijom. U iskazu datom pred istražnim sudijom dana 12. 02. 2008. godine naveo je da je dana 11. 01. 2006. godine na carinskoj ispostavi Vraćanovići ovlašćena špedicija "Knjaz" iz Nikšića za firmu "Voyager" DOO iz Podgorice podnijela tranzitni dokument za upućenje polovnog putničkom motornog vozila marke "Škoda Oktavia". Ko je personalno u ime "Knjaza" sačinio taj dokument nije mu poznato, kao ni ko je vozilo dovezao u ime "Voyager"-a. Predmetno vozilo je prijavljeno u carinsku ispostavu Nikšić pod brojem 37 u kontrolniku za prijavljI.je carinske robe. Špediter "NIK Šped" iz Nikšića je napravio deklaraciju za stavljanje robe u slobodan promet. Ko je to iz "NIK Špeda" učinio, takođe mu nije poznato. Dana 09. 02. 2007. godine on je kao carinski inspektor, poslije kontrole da su priloženi svi prateći dokumenti, izvršio prijem carinske deklaracije pod br. 1645 dana 09. 02. 2007. godine. Njegov posao se po prijemu deklaracije sastoji u tome da iznos obračunatog carinskog duga uz pribavljeni virman naplati i stavi robu na slobodno raspolaganje, u ovom slučaju navedeno vozilo. Njegov posao nije da kontroliše originalnost i vjerodostojnost priložene saobraćajne isprave, jer za to postoje druge službe. Njegov posao je da uporedi brojeve šasije sa priložene dokumentacije sa carinskom deklaracijom, što je u konkretnom slučaju i učinio i svuda su bili isti brojevi šasije. UpoređI.je brojeva iz dokumentacije s brojevima na šasiji u konkretnom slučaju su radili dvojica ovlašćenih carinskih službenika J. Boro i Bezmarević Lazar, što su i ovjerili na carinskoj deklaraciji. On je bezbroj puta dolazio u kontakt sa sličnim dokumentima i ovog puta sva dokumentacija koja je bila priložena na carinjenje ovog vozila bila je ispravna.

Svjedok J. B naveo je da se u konkretnom slučaju ne sjeća detalja oko carinjenja navedenog vozila, ali, u svemu, ostaje pri iskazu datom pred istražnim sudijom. U iskazu datom pred istražnim sudijom dana 12.02.2008. godine naveo je da, pošto je pogledao dokumentaciju koja se nalazila u spisima predmeta je učestvovao u carinjenju vozila "Škoda Okravia" i da je navedeno vozilo ocarinjeno na ime preduzeća "Voyager" Podgorica. On je pregledao vozilo i potpisao pregled istog. Ovlašćeni radnik preduzeća "NIK Šped", čijeg imena se ne može sjetiti, predao je dokumenta u vezi carinjenja tog vozila. Podnosilac na carinjenje bio je preduzeće "Knjaz" iz Nikšića, u čije ime je postupalo ovlašćeno lice Simonović Saša. On je pažljivo pogledao dokumentaciju koju treba pregledati i koju je podnosilac bio dužan priložiti, nakon čega je pregledao navedena dokumenta i potpisao njihov pregled. Onda je o tome upoznao šefa ispostave Mirka Đurovića, pokazao mu svu priloženu dokumentaciju, koji mu je nakon toga rekao da istu da cariniku V.u da vozilo ocarini. Kad je V. izvršio carinjenje i kad je odredio iznos carine i broj deklaracije, onda su on i carinik Bezmarević Lazar uporedili dokumentaciju, brojeve šasije i slično s brojevima na samom vozilu i viđeli da je sve u redu. Tu su sve obaveze carinika prestale. Na navedenim dokumentima nije ništa neuobičajeno primijetio. Da mu je nešto bilo sumnjivo, odmah bi to prijavio šefu. Navedena dokumentacija izgleda kao prava i on na njoj ne vidi ništa čudno. Okrivljenog poznaje iz viđenja, ali, koliko se on sjeća, nije se pojavljivao oko carinjenja ovog vozila kod njih na carini.

Svjedok D. S.o naveo je u iskazu da je dana 12. 01. 2007. godine na graničnom prijelazu Vraćenovići uputio vozilo "Škoda Oktavia" čiji je uvoznik bilo preduzeće "Voyager" koje vozilo je na granicu dovezao G. I. iz Nikšića. Prije nego što je došao vozilom, G. mu je javio da je to vozilo propisano špediteru preduzeću "Knjaz" i da je špediterska kuća sačinila papir za preupućenje deklaracije i on je nakon uvida u sva dokumenta koja su mu prezentirana u vezi tog vozila i nakon upoređI.ja brojeva na šasiji tog vozila s brojevima u dokumentima, deklaraciju potpisao i ovjerio. Pregledao je sva dokumenta koja su mu data na uvid u vezi navedenog vozila. Na predmetnim dokumentima ništa čudno nije primijetio i sva su ta dokumenta izgledala normalno. U prilog tome stoji činjenica da su sva ta dokumenta kasnije bila predmet pregleda u ispostavi Nikšić prilikom carinjenja, a kasnije su ta dokumenta bila pregledana u policiji prilikom registracije.

Svjedok Đ. B.o naveo je u iskazu da je direktor preduzeća "Voyager" čije je sjedište u Podgorici. Navedeno preduzeće se bavi uvozom automobila. On lično ne poznaje okrivljenog G. I.a, ali je preko nekog od njegovih radniika u ime firme "Voyager" okrivljenom dao punomoćje i ovlašćenje da u inostranstvu može kupiti neko vozilo. Radilo se o vozilu "Škoda Oktavia" za koje je uzeo odgovarajuću proviziju za špediterske usluge i ostalo. Gdje je vozilo kupljeno on lično ne zna. Po ugovoru bi se reklo da je kupljeno u mjestu Neu Ulm u Njemačkoj, ali je moguće da je onaj koji je okrivljenom prodao vozilo imao bjanko potpisan ugovor vlasnika tog vozila u Njemačkoj. Za njega je, kao vlasnika "Voyager"-a taj ugovor zaključen u Njemačkoj i isti je ugovor valjan jer je ovjeren ogovarajućim pečatima. Koliko je tačno G. platio vozilo njemu nije poznato a u ugovoru piše 3.500 €. Preduzeće "Voyager" je ocarinilo predmetno vozilo, a onda je G. zatražio da mu se omogući da vozilo proda nekoj ženi, što je i učinjeno: vozilo je prodato V. M.i. U konkretnom slučaju ugovor br. 891/06 je u ime preduzeća "Voyager" jedino mogao zaključiti G. I..

Nalazom i mišljenjem sudskog vještaka – grafologa dipl. ing. Nikčević Veselinke konstatovano je da kod spornih dokumenata, vlasnička knjižica – Fahrzeugbrief serijskog broja xxxxx za vozilo registarskih oznaka xxxxx i saobraćana dozvola – Fahrzeugschein za isto vozilo, postoje razlike u odnosu na u odnosu na autentične obrasce, koje se ogledaju dijelom u vrsti štampe tj. upotrebljenim fontovima i u elementima zaštite papira na kojima je sporni obrazac urađen. Kod autentičnog obrazca vodeni znak se nalazi u masi hartije i vidljiv je kada se posmatra pod prodornim svijetlom, dok kod sporne vlasničke knjižice isti se ne uočava u pomenutim uslovima. Serijski broj kod originala utisnut je odgovarajućim numeratorom, dok kod sporne vlasničke knjižice nije tako, nego je isti ravan bez definisanih ivica koje ostavlja metalni numerator. Kod originalnog obrasca jedan od zaštinih elemenata su zaštine niti odnosno "končići" ugrađene u strukturu papira i crveni su vidljivi golim okom, a plavi nijesu vidljivi golim okom, ali jesu pod UV svijetlom. Kod spornih dokumenata – vlasničke knjižice navedene zaštitne niti ne postoje. Takođe upoređI.jem spornog obrazca sa originalom pomoću komparativnog mikroskopa "Projectina" Docubox Dragon, konstatovane su razlike koje se ogledaju u kvalitetu štampe kao i u elementima zaštite papira na kojima je sporni obrazac štampan. Pod UV svijetlom uočava se razlika u boji između spornog i originalnog obrazca. Dimenzije spornog obrazca odstupaju od dimenzija specimena tj. sporna dozvola je "kraća". U konkretnom slučaju sporna dokumenta izrađena su na hartiji odličnog kvaliteta, razlike u kvalitetu štampe su neuočljive bez optičkih pomagala, te je vjerovatnoća da se posumnja u njihovu ispravnost vrlo mala. Navedeni dokumenti su falsifikovani i mogu se smatrati boljim falsifikatom.

Uvidom u saobraćajnu knjigu serijski br. xxxxx i saobraćajnu dozvolu za vozilo registraski br. xxxx utvrđuje se da je putničko motorno vozilo "Škoda Oktavia" reg. oznaka xxxx registrovano dana 12. 02. 2002. godine na ADG Apotheken Dienstleistung GmbH u Saveznoj Republici Njemačkoj, Državna uprava Neu Ulm.

Carinskom deklaracijom br. 1645/09 od 09. 02. 2007. godine i tranzitnim dokumentom – upućenjem sa granice xxxx od 12. 01. 2007. godine konstatuje se da je putničko motorno vozilo "Škoda Oktavia" br. šasijexxxxxxx ocarinjeno na preduzeće "Voyager" DOO Podgorica, na osnovu kupoprodajnog ugovora i da je isto prenapućeno za Špediciju "Knjaz" Nikšić.

Ugovorom 891/06 i kupoprodajnim ugovorom od 08. 01. 2007. godine konstatuje se da je preduzeće ADG Apotheken Dienstleistung GmbH prodalo preduzeću doo "Voyager" Podgorica putničko motorno vozilo "Škoda Oktavia" br. šasije xxxxxx za iznos od 3.500,00 €.

Potvrdom o privremeno oduzetim predmetima Ku. br. 27 od 20. 09. 2007. godine konstatovano je da je od B. S.a oduzeto putničko motorno vozilo "Škoda Oktavia" reg. br. xxxxx, ključevi i saobraćajna dozvola od istog vozila.

Krivično djelo falsifikovanje isprave iz čl. 412 st. 2 u vezi st. 1 KZ čini onaj ko napravi lažnu ispravu ili izda neistinitu ispravu ili preinači pravu ispravu u namjeri da se takva isprava upotrijebi kao prava ili ko takvu lažnu ili neistinitu ispravu upotrijebi kao pravu ili je nabavi radi upotrebe. Učinilac pri izvršenju navedenog djela mora postupati s direktnim umišljajem.

Provedenim dokazima nije dokazano da je optuženi kako mu se to optužnim aktom stavlja na teret upotrijebio lažne javne isprave kao prave, to jest nije dokazano da je postupao imišljajno odnosno da je bio svjestan lažnog porijekla i lažne sadržine isprava sa namjerom da upotrijebi falsifikovane isprave kao prave. Naime, okrivljeni od početka postupka negira izvršenje krivičnog djela navodeći da je predmetno vozilo kupio na auto pijaci u mjestu Grude – Posušje, kod čovjeka po imenu Ivo, koji mu je dao papire za vozilo, te da je prije kupovine istog iskontrolisao isprave koje su se odnosile na vozilo i uporedio brojeve šasije i motora sa brojevima u ispravama, kao i da nije primijetio da su isprave falsifikovane. Navode odbrane okrivljenog na okolnosti da nije primijetio da su vlasnička knjižica i saobraćajna dozvola falsifikovane potvrdjuju iskazi svjedoka V. D.a, J. B. i Dragnić S.a, koji su naveli da su prilikom carinjenja predmetnog vozila, pregledali dokumentaciju koja se odnosila na isto, te da nijesu primijetili ništa što bi ukazivalo da su isprave falsifikovane, niti su posumnjali u njihovu autentičnost. Imajući u vidu da su navedeni svjedoci carinski službenici, dakle lica koja se svakodnevno susreću sa obrascima različitih isprava, to je vjerovatnoća da neki drugi običan gradjanin prepozna falsifikat u konkretnom slučaju veoma malo. Takodje, realnost i logičnost odbrane okrivljenog potvrdjuje nalaz i mišljenje sudskog vještaka grafologa iz koga proizilazi da se u konkretnom slučaju radi o falsifikatima visokog kvaliteta, za čije su raspoznavanje potrebne odgovarajuće stručne reference i odgovarajuća tehnička pomagala, kao i iskaz svjedoka V. M.e koja je navela da je prilikom kupovine vozila od nekih momaka iz Podgorice provjerila propratnu dokumentaciju za vozilo kod MUP-a i da joj je rečeno da je sve u redu, te da je nakon toga registrovala vozilo.

Kako provedenim dokazima nije dokazano da je kod okrivljenog postojala svijest o lažnoj sadržini isprava, niti namjera okrivljenog da upotrijebi falsifikovane isprave kao prave, sud je primijenio princip „u sumnji blaže za okrivljenog“, budući da su iscrpljeni svi dokazi na osnovu kojih bi se moglo utvrditi drugačije činjenično stanje.

Sud je cijenio i ostale provedene dokaze, ali po ocjeni suda nemaju uticaja na drugačiju odluku suda.

Kod ovakvog činjeničnog utvrdjenja na osnovu čl.373.tač.2. ZKP-a sud je okrivljenog oslobodio optužbe za krivično djelo stavljeno mu na teret.

Sud je, shodno čl. 75 KZ-a, okrivljenom izrekao mjeru bezbjednosti oduzimanje predmeta, kojom su od okrivljenog oduzete navedene falsifikovane isprave, budući da postoji opasnost da mogu biti upotrijebljene za izvršenje krivičnog djela.

Shodno čl.230.st.1. ZKP-a, troškovi krivičnog postupka u iznosu od 140,oo eura, od čega 110,oo eura vještaku grafologu V N a iznos od 30,oo eura na ime paušala padaju na teret budžetskih sredstava suda, o naknadi troškova krivičnog postupka optuženog koje je isti imao po osnovu angažovanja izabranog branioca, sud će odlučiti posebnim rješenjem nakon pravosnažnosti presude.

Iz iznijetih razloga, na osnovu čl. 373 tač. 2 ZKP-a, odlučeno je kao u izreci.

OSNOVNI SUD U NIKŠIĆU, dana 17. 01. 2012. godine.

Zapisničar,
Krištof Stanka s.r.

SUDIJA,
Babović Dragan s.r.

Za tačnost otpravki tvrdi i ovjerava:

Službenik suda.

PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu u Podgorici.