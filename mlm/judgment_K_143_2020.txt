K.br. 143/20
U IME CRNE GORE
VIŠI SUD U PODGORICI, kao prvostepeni krivični, sudija Kovačević Vesna, uz učešće Hasanović Anise, kao zapisničara, u predmetu protiv optuženog M.M. kojeg brani Vaso Bečanović, advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, nakon donesenog rješenja o usvajanju sporazuma o priznanju krivice, dana 20.11.2020. godine, donio je dana 23.11.2020. godine
P R E S U D U
Optuženi:

M. M., JMBG .., od oca P. i majke V.e, rođene T., rođen ... godine u Podgorici, sa prebivalištem u Podgorici, K. br. .., državljanin Crne Gore, automehaničar, neoženjen, bez djece, sa završenom srednjom Mašinskom školom, srednjeg imovnog stanja, neosuđivan,
KRIV JE
Zato što je:

Dana 09.07.2020. godine, u Podgorici , u mjestu D. K., neovlašćeno radi prodaje držao opojnu drogu marihuanu – supstancu koja je Pravilnikom o utvrđivanju spiska droga, psihotropnih suspstanci i bilja koje se može koristiti za proizvodnju droga (“Sl. list CG” br. 41/2018), proglašena za opojnu drogu, na način što je jedno veće PVC pakovanje, u kojem je bilo zapakovano 1000,13 grama, držao ispred kuće G.i A., sakriveno u trosjedu i prekriveno ćebetom, da bi, u trenutku kada su naišli ovlašćeni policijski službenici, isto uzeo i odbacio u dvorište, nakon čega su ga policijski službenici pronašli i oduzeli, pri čemu je okrivljeni bio svjestan i htio njegovo izvršenje,
čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore
Pa sud optuženog primjenom citiranih zakonskih odredbi, te odredbi čl.3, čl. 4 st. 2, čl. 5, čl. 13,  čl. 14, čl. 15, čl. 32, čl. 33, čl. 36, čl. 42, čl. 45 st. 1 tač. 3, čl. 46 st. 1 tač. 3 i čl. 51 Krivičnog zakonika Crne Gore, te odredbi čl. 226, čl. 229, čl. 303. Zakonika o krivičnom postupku,
O S U Đ U J E
Na kaznu zatvora u trajanju od 8 (osam) mjeseci, u koju kaznu se ima uračunati vrijeme tokom kojeg je optuženi bio lišen sloode dana 09.07.2020. godine od 03,00 časa do 11,45 časova.

Na osnovu čl. 75. st.1 u vezi čl. 300 st. 7. Krivičnog zakonika Crne Gore, optuženom se  i z r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u ukupnoj količini od 1000,13 grama, koja opojna droga se ima uništiti po pravosnažnosti ove presude.

OBAVEZUJE SE optuženi da na ime troškova krivičnog postupka plati iznos od 50,00 € na ime paušala,  na račun Vrhovnog državnog tužilaštva broj 832-1187-31, kao i iznos od 50,00 € na ime sudskog paušala Višem sudu u Podgorici, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 125/20 od 29.09.2020. godine, optuženom M. M. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Dana 18.11.2020. godine, Više Državno tužilaštvo dostavilo je sudu sporazum o priznanju krivice optuženog, zapisnik o pregovaranju i zapisnik o saslušanju optuženog.

Iz sadržine zapisnika o pregovoranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi, saglasni da Viši sud u Podgorici optuženom za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, stavljeno mu na teret optužnicom VDT-a u Podgorici Kt.br. 125/20 od 29.09.2020. godine izrekne kazna zatvora u trajanju od 8 (osam) mjeseci, da mu se izrekne i mjera bezbjednosti oduzimanje predmeta i to opojne droge marihuane u ukupnoj količini od 1000,13 grama, koja opojna droga se ima uništiti po pravosnažnosti presude donijete na osnovu sporazuma o priznanju krivice kao predmeta izvršenja krivičnog djela za koje zakon predvidja obavezno oduzimanje kao i da se optuženi obaveže  na plaćanje troškova krivičnog postupka i to iznosa od 50,00 € na ime paušala koji iznos će uplatiti  na račun Vrhovnog državnog tužilaštva broj 832-1187-31, kao i uplate iznosa od 50,00 € na ime sudskog paušala Višem sudu u Podgorici, prednje u roku od 15 dana od dana pravosnažnosti presude.

Iz sadržine dokaza koji se nalaze u spisima predmeta i koji su predloženi optužnicom, i to službene zabilješke Uprave policije CB Podgorica Ku broj 840/20 od 09.07.2020. godine, potvrde o privremeno oduzetim predmetima Uprave policije CB Podgorica Ku broj 840/20 od 09.07.2020. godine, izvještaja o hemijskom vještačenju Forenzičkog centra Danilovgrad br. 2406/20 od 21.09.2020. godine i fotodokumentacije Uprave policije CB Podgorica broj 17/3-4-1154/1192  od 09.07.2020. godine u pogledu kojih dokaza branilac i optuženi nijesu imali primjedbi, sud zaključuje da je državni tužilac pružio dovoljno dokaza o krivici optuženog, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv, a pogotovo kada se imaju u vidu olakšavajuće okolnosti na strani optuženog, da je osoba mlađe životne dobi, a ranije nije osuđivan, te da je svojim priznanjem i zaključenjem sporazuma o priznanju krivice doprinio ekonomičnom i brzom okončanju postupka, a koje okolnosti su cijenjene kao naročito olakšavajuće okolnosti, na osnovu kojih je bilo mjesta ublažavanju kazne zakonom propisane za predmetno krivično djelo u smislu čl. 45. st. 1 tač. 3 i 46. st. 1 tač. 3 Krivičnog zakonika Crne Gore, dok otežavajućih okolnosti sud nije našao, tako da je po ocjeni ovog suda shodno čl. 36 Krivičnog zakonika kazna zatvora u trajanju od 8 (osam) mjeseci, srazmjerna stepenu krivice optuženog i težini počinjenog krivičnog djela, te da će se sa istima postići svrha kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno čl. 51 Krivičnog zakonika Crne Gore sud je optuženom uračunao vrijeme u kojem je bio lišen slobode dana 09.07.2020. godine od 03,00 časa do 11,45 časova.

Shodno odredbi čl. 75.st.1 u vezi čl. 300. st. 7. Krivičnog zakonika Crne Gore, sud je optuženom izrekao i mjeru bezbjednosti oduzimanje predmeta i to opojne droge marihuane u ukupnoj količini od 1000,13 grama, koja opojna droga se ima uništiti po pravosnažnosti presude donijete na osnovu sporazuma o priznanju krivice kao predmeta izvršenja krivičnog djela za koje zakon predvidja obavezno oduzimanje.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku obavezao i na plaćanje troškova krivičnog postupka i to iznosa od 50,00 € na ime paušala,  uplatom na račun Vrhovnog državnog tužilaštva broj 832-1187-31, kao i iznosa od 50,00 € na ime sudskog paušala Višem sudu u Podgorici,  u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 23.11.2020. godine
Zapisničar                                                                                             S U D I J A
Hasanović Anisa, s.r.     Kovačević Vesna, s.r.

PRAVNA POUKA:

Protiv ove presude je dozvoljena žalba samo ako presuda nije u skladu sa zaključenim sporazumom.

Za tačnost otpravka
Tvrdi i ovjerava
_________________