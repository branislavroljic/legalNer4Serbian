U IME CRNE GORE
K br.238/13
OSNOVNI SUD U CETINJU, kao prvostepeni krivični, po sudiji pojedincu Mariji Ćupić uz sudjelovanje namještenika suda Martinović Aleksandre, kao zapisničara u krivičnom predmetu okr. I. D. zbog krivičnog djela napad na službeno lice u vršenju službene dužnosti iz čl. 376. st.2. u vezi stava 1. KZ-a, po Optužnom predlogu Osnovnog državnog tužilaštva u Cetinju Kt. br. 87/13 od 25.07.2013. godine,koji je izmijenjen na glavnom pretresu održanom dana 13.02.2014.godine, nakon održanog glavnog i javnog pretresa dana 17.07.2014.godine u prisustvu zamjenika ODT-a, i okrivljenog I. D. donio je dana, 22.07.2014. godine, i javno objavio ovu

P R E S U D U
Okr. I. D. od oca R. i majke S. rođene I., rođen 04.06.19... godine u Podgorici, gdje i prebiva , državljanin Crne Gore, zaposlen, oženjen, otac troje maloljetne djece, pismen, sa završenom Gimnazijom,neosuđivan
Na osnovu člana 373. tačka 2. ZKP-a
OSLOBAĐA SE OD OPTUŽBE
Kojom je predstavljeno da je :

Dana, 29.05.2013. godine oko 10,10 časova, u mjestu zv." Ivanova korita", opština Cetinje, iako svjestan da izazivanjem tuče sa drugim i drskim i bezobzirnim ponašanjem može ugroziti spokojstvo gradjana gradjana i remetiti javni red i mir voljno fizički napao ošt. L. M. na način što je nakon kraće verbalne prepirke, koja je uslijedila zbog raspodjele radnih zadataka oštećenom L. M. uputio riječi" nećeš mi ni ti, ni bilo ko drugi određivati kad ću ja doći na posao, boli me kurac mene niko ne može narediti kad ću na posao", a potom mu zadao udarac stisnutom pesnicom u predjelu lijeve strane lica i lijevog uha, nanoseći mu tom prilikom laku tjelesnu povredu u vidu oguljotine kože u regiji iza lijevog uha, da bi u daljem napadu bio spriječen od strane prisutnih nadzornika.

- čime bi izvršio krivično djelo nasilničko ponašanje iz čl.399 Krivičnog zakonika.

Troškovi krivičnog postupka u iznosu od 66,00 eura padaju na teret budžetskih sredstava suda.

O b r a z l o ž e nj e
Osnovno državno tužilaštvo u Cetinju je Optužnim predlogom Kt. br. 87/13 od 25.07.2013. godine, okrivljenom I. D. stavilo na teret izvršenje krivičnog djela napad na službeno lice u vršenju službene dužnosti iz čl. 376. st.2. u vezi stava 1. Krivičnog zakonika.

Prvostepena presuda u datoj krivičnopravnoj stvari je ukinuta Rješenjem Višeg suda u Podgorici Kž.br.1962/13 od 13.12.2013.godine .

Shodno ukidnim razlozima sadržanim u odluci Višeg suda zakazan je glavni pretres na kojem je zastupnik optužbe izvršio činjenične izmjene optužnog akta ,a shodno izmjenjenom činjeničnom stanju izvršio i prekvalifikaciju krivičnog djela koje je stavljeno na teret okrivljenom,tako što je istom stavio na teret da je počinio krivično djelo nasilničko pnašanje iz čl.399.KZ-a.

U završnoj riječi zastupnica optužbe je ostala pri izmjenjenom optužnom aktu i predložila sudu da okrivljenog oglasi krivim za krivično djelo nasilničko ponašanje iz čl.399.KZ- a i osudi po zakonu.

Okrivljeni je u svojoj odbrani u bitnom naveo , da je dana 29.05.2013. godine u prostorijama NP "L." nakon sastanka sa direktorom V. U. izašao ispred prostorija istog, tačnije starog planinarskog doma, kako bi počeo da dijeli radne zadatke radnicima. Tom prilikom su bili prisutni L. M. M. M. J. Lj. U. V. Tada je došlo do rasprave o radnim zadacima i oradnom vremenu, pri čemu su mu svi prigovarali da nema pravo da ih raspoređuje da rade po dvanaest časova dnevno, a među njima je najglasniji bio L. M. Istog je uputio na inspekciju rada i Upravu NP "L.". Tokom rasprave došlo je umalo do fizičkog konflikta između L. M. U. V. jer je L. M. svo vrijeme vikao na njih, a U. V. mu je rekao da tiše priča, na što mu je ovaj odgovorio"nemoj ti mene sijedi gade pričati da me umiruješ", a potom krenuo ka njemu, a dalji fizički konflikt spriječio je J. Lj. Nakon toga je zatražio od zaposlenih da se smire i ukoliko neće da rade da mu to napišu, a na to mu je L. M. rekao, " ma što me boli kurac za tebe govno jedno, nabijem te na kurac kretenu jedan" i krenuo prema njemu sa namjerom da ga fizički napadne, a on da bi istog u tome spriječio odgurno ga je u predjelu ramena. Okrivljeni je takođe naveo da je sve htio da udari L. M. ne bi u tome uspio jer su između njih bilim M. M. J. Lj.. Decidan je u tvrdnji da tog dana nije napao oštećenog L. M., sem da je istog odgurnuo smatrajući da će ovaj fizički da ga napadne, jer mu se kao što je i pojasnio obratio riječima "što ćeš ti kretenu" i pri tom je išao u njegovom pravcu.U završnoj riječi okrivljeni je izjavio da smatra da nije kriv, a što se potvrdilo provedenim dokazima.

U ciliju razjašnjenja ove krivičnopravne stvari sud je dokaznom postupku proveo sljedeće dokaze:saslušao ošt. L. M. svjedoke J. Lj. V. A. U. V. M. M. te na saglasan predlog stranaka umjesto neposrednog saslušanja pročitao nalaz i mišljenje sudskog vještaka medicinske struke R. dr.S. posl.br.Kt.87/13 od 03.06.2013.godine sa pratećom medicinskom dokumentacijom u spisima predmeta o vrsti i težini zadobijenih tjelesnih povreda za oštećenog L. M. te njegov nalaz dat na zapisniku kod ovog suda i pročitao izvod iz Kaznene evidencije Područne Jedinice Podgorica za okrivljenog.

Oštećeni L. M. u svom iskazu je naveo da je dana 29.05.2013. godine sa svojim kolegama M. M. J. Lj. i V. A. u okviru svojih radnih zadataka obilazio teren, da bi oko 10,10 časova, ispred starog planinarskog doma gdje su trebali da čiste teren, zatekli šefa službe I. D. i direktora U. V. Nedugo zatim došlo je do priče između svih prisutnih u vezi radnih časova, pa su upitali šefa službe zašto oni moraju da rade po dvanaest časova, a svi ostali po tri časa. Isti mu je odogovorio " nećeš mi ti, ni bilo ko drugi određivati kad ću ja doći na posao", nakon čega je iz ruku izbacio sveske i rukama se uhvatio za prepone upućujući mu riječi " boli me kurac meni niko ne može narediti kad ću ja doći na posao". Na te riječi i takvo ponašanje se nasmijao i obratio se kolegama riječima " viđite kretena kako se ponaša"da bi u tom trenutku mu prišao I. D. i zadao mu jedan udarac stisnutom pesnicom u predjelu lijeve strane lica i uva. Odmah su priskočile ostale prisutne kolege, a on je stajao u mjestu, a okrivljeni je ponovo pokušao mu priđe sa namjerom da mu zada udarac. Odmah nakon toga se osjećao loše, uputio se prema službenim prostorijama, ispred kojih mu je i pozlilo, što je i primijetio nadzornik Lj. J., koji je od šefa službe zatražio dozvolu da ga odvede u bolnicu, što je ovaj odbio. Takođe ni u jednom momentu nije krenuo u pravcu I. D. sa namjerom da ga fizički napadne, jer nije imao ni vremena
da reaguje, a nije ni očekivao da će ga pretpostavljeni udariti, već ga je isti čim je izgovorio riječi "viđi kretena kako se ponaša" udario zatvorenom pesnicom. Sa U. V. je vodio sasvim normalan razgovor, pri čemu su isticali sasvim različita mišljenja u pogledu radnog vremena, pri tom mu nije uputio bilo kakvu prijetnju ili uvredu.Nije se pridružio krivičnom gonjenju protiv okrivljenog, niti je postavio imovinsk pravni zahtjev.

Na glavnom pretresu je naveo da se nakon ovog dogadjaja izmirio sa okrivljenim ,da su njihovi odnosi sada korektni,a misli da je do incidenta došlo iz razloga što je u firmi bilo rasulo ,tako da su svi bili pod tenzijom. Što se tiče navoda odbrane okrivljenog izjasnio se da se dogadjaj nije odigrao na način kako je to predstavio okrivljeni,jer se on nije kretao u njegovom pravcu da se fizički obračunaju.Potvrdio je navode odbrane da su M. M. i J. Lj. stajali izmedju njih ,a okrivljeni je preko njih pokušao da ga uhvati u predjelu lica ,medjutim malo se izmakao ,i na taj način je nastala predmetna povreda.Što se tiče prisutnih lica svi su bili uzrujani jer je bila u tom momentu neprijatna situacija ,ali po njegovom mišljenju njihovo spokojstvo nije bilo ugroženo.

Svjedok J. Lj. u svom iskazu je naveo da je dana 29.05.2013. godine, oko 10,00 časova prije početka radnog vremena počela priča o radnim časovima između svih njih, povišenim tonom, o tome koliko ko radi i ima li šef pravo raspoređivati da rade 12 sati dnevno bez pauze i toplog obroka. Na to im je šef I. D. odgovorio da ima pravo da ih raspoređuje kako on hoće i da moraju da rade 176 sati mjesečno, a na to mu je L. M. uputio riječi " Zašto ne radiš ti i ostali radnici 176 sati". I. D. mu je nakom toga odgovorio da nema pravo da ga pita kada dolazi i odlazi sa posla, te da će on dolaziti na posao kad hoće ,odlaziti kad on misli da treba, jer ima pretpostavljene u Podgorici. U toku razgovora sa drugim kolegama čuo je I. D. kako povišenim tonom kazuje L. M. " nećeš ti mene nazivati kretenom", a kada se okrenuo vidio je I. D. kako se zaletio prema L. M. i zamahnuo rukom, pri tom pretpostavljajući, da je I. D. htio da udari L. M.. Odmah je stao između njih okrenut licem I.u, tako da nije uspio da vidi da li je uspio da udari oštećenog L. M. On i ostali su spriječili dalji incident između njih. Odmah nakon toga svjedok je sa oštećenim, pošao prema glavnom putu, kada mu su i oštećeni žalio da mu se vrti u glavi i da mu nije dobro i da mora otići do Hitne službe. Nakon toga zatražio je dozvolu od svog pretpostavljenog - okr. I. D. da odvede L. M. do bolnice, što je ovaj odbio uz obrazloženje da mu je zadatak da kupi granje, i da ga ne može odvesti do bolnice jer ne smije napuštati radno mjesto. Svjedok je takođe pojasnio da nje čuo da je L. M., bilo kome prijetio.L. M. mu se nije žalio na druge povrede sem što mu je rekao da mu se vrti u glavi, a ni on nije vidio da ima neke vidne povrede. Naveo je da drugih lica sem radnika NP nije bilo,a sada se osvrćući na predmetni dogadjaj izjasnio se da nije osjetio da mu je ugroženo spokojstvo,dok se nije mogao izjasniti da li je njemu lično bilo neprijatno.

Svjedok M. M. u svom iskazu je naveo da se dana 29.05.2013. godine, nalazio na radnom mjestu u NP"L." u jutarnijm časovima, kako bi čistili granje. Dok se nalazio ispred starog planinarskog doma i to sa J. Lj. V. A. L. M. šefom službe I. D. i direktorom U. V. iprije otpočinjanja posla, došlo je do razgovora, o tome koliko ko radi, i pri tom su svi glasnije pričali, obraćajući se U. V. i I. D. Najžešća rasprava je vođena između L. M. i I. D. da bi u jednom trenutku I. D. rekao L. M. " ja ću dolaziti kad ja oću ,a tebe evo kurac što ćeš ti mene kontroliasati", na što je L. odgovorio " viđi kretena", pa je u tom momentu I. D. zamahnuo rukom u pravcu L. M. koji se nalazio iza njegovih leđa. L. M. se nalazio iza njegovih leđa, a on je bio okrenut licem prema I. D. Sve se to dešavalo na malom prostoru, u nekih dva 2 -3 metra. Nije vidio da je I. D. udario, L. M. jer je bio okrenut, leđima L. ali zna da se kasnije L. M. žalio da ga je udario. Neposredno prije nego što je I. D. zamahnuo, u pravcu L.a, L. M. nije pokušavao fizički da napadne, I. D. niti je istom prijetio, već su samo vodili žučnu raspravu. Svjedok je držao I. D., sve dok se nije stišala rasprava među njima, a tu su bile i ostale kolege koje su spriječile dalji sukob među njima. Nakon toga se L. M. udaljio, prema službenim prostorijama, a oni su ostali da rade.

Drugih prolaznika i prisutnih lica nije bilo ,a on nije osjetio ugroženost jer ga niko nije ni dirao,iako mu nije bilo sve jedno kada je došlo do svađe izmedju okr.i oštećenog. Držao je okrivljenog ,ali kako je isti 20 cm.visočiji od njega to nezna što je rukama radio iznad njega.

Svjedok V. A. u svom iskazu je naveo da povrede kod L. M. nije vidio, i da nije vidio da je bilo udaraca jer je sve prekinuto u djeliću sekunde. Pojasnio je da se dana 29.05.2013. godine, oko 10,00 časova nalazio na poslu u NP"L.", između starog planinarskog doma i nekadašnje kuhinje, gdje je trebao da kupi granje, a gdje su bili prisutne kolege J. Lj., M. M. L. M., šef službe I. D. i direktor U. V. Prije početka rada počela je priča o radnim časovima između svih njih, koliko ko radi, ko kad dolazi na posao, a najviša polemika i rasprava otvorila se između šefa I. D. i L. M. Poslije kraće rasprave, prilikom koje su I. D. i L. M., razmijenili više psovki i uvreda u jednom momentu je L. M. I. D. uputio riječi sadržine "kretenu", što je izazvalo revolt kod I. D. pa je on u tom trenutku odgurnuo L. M. Nije se mogao precizno izjasniti da li je uspio da ga udari, jer su bili svi tu i pokušavali da smire svađu, a zna da L. M. nije njega odgurnuo, jer je stojao ispred njega, sa namjerom da spriječi neki veći konflikt. Poslije toga uspjeli su da ih smire nekako, pa je L. M. otišao prema Centru za posjetioce, gdje se nalaze službene prostorije NP"L.", a oni su ostali da rade. Drugih prolaznika i prisutnih lica nije bilo ,stim što mu je bilo neprijatno zbog ovog dogadjaja ,jer se mora osjećati neprijatnost kada je došlo do svađe izmedju drugih lica.

Svjedok U. V. u svom iskazu je naveo da povrede kod oštećenog L. M. nije primijetio i ako je u dva navrata sa njim razgovarao, ali se nije mogao izjasniti da li je bilo povreda. Pojasnio je da je dana 29.05.2013. godine, organizovao kao direktor akciju čišćenja dijela terena NP"L." kod starog planinarskog doma. Izašao je iz prostorija, NP, oko 10,30 časova, tamo su se već nalazilli nadzornici među kojima je i bio M. L.. Dok je prilazio vidio je da M. L. negoduje i protestvuje da neće da radi, jer to navodno nije njegov posao, pa je on kao pretpostavljeni prišao i upozorio ga da ne diže tenzije i da tiše priča. Na to mu je L. odgovorio, sa nekoliko grubljih riječi, koje nijesu bile prijetnje, već bi se mogle shvatiti kao uvrede, a zatim nastavio da viče i okrenuo se prema šefu službe zaštite I. D. obraćajući mu se riječima da je on taj koji redovno ne dolazi na posao. U tom trenutku I. D. mu je nešto odgovorio, nije semogao tačno sjetiti riječi koje su jedan drugom uputili, ali je u jednom trenutku vidio da su jedan drugog rukama odgurnuli u predjelu ramena. Nije vidio da je bilo ko koga udario, ali je čuo mnogo ružnih riječi kojih se nije mogao sjetiti, obzirom da je bila velika gužva i sve je to kratko trajalo. Nakon toga ih je sve pozvao da se smire i da popiju kafu, što je L. M. odbio i otišao u pravcu Cetinja. Svjedok je pojasnio da za vrijeme sastanka koji je održao prije kritičnog događaja nije bilo nikakve svađe i prepirke između prisutnih , a među kojima su bili L. M., kao i I. D..Istakao je da nema razloga da svjedoči u korist okrivljenog ,jer je naprotiv oštećeni njegov komšija I isti je naznačenog dana bio jako neprijatan.Ostao je pri tome da zaista nije vidio da je okrivljeni udario oštećenog. Prijatno se nije osjećao ,a dogadjaj je trajao vrlo malo,nekih par minuta,možda ni toliko.

Iz nalaza i mišljenja sudskog vještaka medicinske struke R. dr.S. posl.br.Kt.87/13 od 03.06.2013.godine sa pratećom medicinskom dokumentacijom u spisima predmeta o vrsti i težini zadobijenih tjelesnih povreda za oštećenog L. M. proizilazi da je sudski vještak medicinske struke vršio uvid u izvještaj ljekara HMP Cetinje ,br.3797 od 29.05.2013.godine ,gdje se vidi da je pregledan L. M. (1976) kada mu je postavljena dijagnoza -oguljotine kože u regiji iza lijevog uha.Po vještaku povrede su nastupile udarcem tupe zamahnute sile jačeg inteziteta(udarac stisnutom pesnicom)na pregledu je bila uredna tenzija i pacijent je bio bez neurološkog deficita.

Iz iskaza sudskog vještaka medicinske struke R. dr.S. neposredno pred sudom dana, 18.10.2013. godine, u vezi njegovog nalaza i mišljenja Kt. br. 87/13 od 03.07.2013. godine, proizilazi da je L. M. kritičnom prilikom, zadobio oguljotine kože u regiji iza lijevog uha, i da su iste nastupile udarcem tupe zamahnute sile ( udarac stisnutom pesnicom), koja po svojoj prirodi predstavlja laku tjelesnu povredu bez trajnog oštećenja. Na pitanje okrivljenog da li su nastale povrede kod oštećenog mogle nastati i na neki drugi način, vještak je odgovorio da je navedena povreda mogla nastati i udarom neke druge zamahnute sile, kao što je udarac drvenom šipkom, nogom, pad na tvrdu podlogu i sl, dajući joj kvalifikaciju lake tjelesne povrede bez opasnosti po život. Međutim,vještak je mišljenja da se ova povreda slaže sa službenim zabilješkama u predmetu i tako je i opisana, te da je L. M. na naznačeni način ovom prilikom zadobio laku tjelesnu povredu bez trajnog oštećenja.

Iz izvoda iz KE UP PJ Podgoricana ime okrivljenog proizilazi da nije osuđivan.

Optužnim aktom ovlašćenog tužioca okrivljenom je stavljeno na teret da je dana 29.05.2013. godine oko 10,10 časova, u mjestu zv." Ivanova korita", opština Cetinje, iako svjestan da izazivanjem tuče sa drugim i drskim i bezobzirnim ponašanjem može ugroziti spokojstvo gradjana gradjana i remetiti javni red i mir voljno fizički napao ošt. L. M. na način što je nakon kraće verbalne prepirke, koja je uslijedila zbog raspodjele radnih zadataka oštećenom L. M. uputio riječi" nećeš mi ni ti, ni bilo ko drugi određivati kad ću ja doći na posao, boli me kurac mene niko ne može narediti kad ću na posao", a potom mu zadao udarac stisnutom pesnicom u predjelu lijeve strane lica i lijevog uha, nanoseći mu tom prilikom laku tjelesnu povredu u vidu oguljotine kože u regiji iza lijevog uha, da bi u daljem napadu bio spriječen od strane prisutnih nadzornika.

Međutim ,po nalaženju suda nema dokaza da je okrivljeni na predstavljeni način počinio krivično djelo nasilničko ponašanje iz člana 399. Krivičnog zakonika.

Naime,okrivljeni je u svojoj odbrani tokom cijelog postupka izrazio mišljenje da nije izvršio krivično djelo koje mu je stavljeno na teret,te samim tim negirao svoju krivicu za isto.

Sud će odmah istaći kako je nesporno utvrdjeno da je oštećeni navedenom prilikom zadobio lake tjelesne povrede ,koje povrede mu je po mišljenju suda zaista nanio okrivljeni, a što proizilazi kako, iz same prethodno navedene medicinske dokumentacije koja glasi na njegovo ime, tako i nalaza i mišljenja vještaka medicinske struke sa njegovim neposrednim izjašnjenjem na pretresu, a koji se u svom nalazu izjasnio o vrsti i težini povreda nastalih kod okrivljenog, te kako u takvom nalazu nije bilo nedostataka koji bi isti dovodili u sumnju sud ga je prihvatio i isti cjenio kao objektivan i stručan ,te je te činjenice uzeo kao dokazane.

Iz iskaza saslušanih svjedoka jasno je da se naznačenog dana izmedju njih vodila rasprava zbog raspodjele radnih zadataka,a u kojoj raspravi su najbučniji bili I. D. i L. M. Tom prilikom,a po kazivanju svih svjedoka i samog okrivljenog, došlo je do verbalnog konflikta između oštećenog L. M. i okrivljenog I. D. Povod verbalnom konfliktu između okrivljenog i oštećenog je ,kako je to već i navedeno bio je razgovor o raspodjeli radnih zadataka, zaposlenih u NP"L." sa njihovim pretpostavljenim, koju činjenicu je takođe sud nesporno utvrdio provedenim saslušanjima svjedoka i okrivljenog.

Navodi ,okrivljenog da mu je oštećeni L. M. uputio riječi sadržine "ma što me boli kurac za tebe govno jedno, nabijem te na kurac kretenu" pri čemu je krenuo prema njemu sa namjerom da ga fizički napadne, a on je istog da bi spriječio njegov napad samo rukom odgurnuo u predjelu ramena, pa u svojoj odbrani na prednje nadovezuje, da su između njih stajali M. M. J. Lj. tako da je sve i da je htio ne bi mogao da ga udari od njih nijesu potvrđeni dokaznim postupkom.

Naime,iz rezultata provedenog dokaznog postupka zaista proizilazi da se ni okrivljeni,pa ni sam oštećeni nijesu primjereno ponašali ,međutim iz ponašanja okrivljenog koje je uslijedilo nakon što mu se ošt. kako je sam L. M. iskazao nasmijao i obratio se kolegama riječima " viđite kretena kako se ponaša,da bi mu u tom trenutku prišao I. D. i zadao mu jedan udarac stisnutom pesnicom u predjelu lijeve strane lica i uva” u svakom slučaju ,a posebno kada se ima u vidu da krivično djelo nasilničko ponašanje postulirano u čl.399. KZ-a čini onaj ko grubim vrijeđanjem ili zlostavljanjem drugog, vršenjem nasilja prema drugom, izazivanjem tuče ili drskim ili bezobzirnim ponašanjem ugrozi spokojstvo građana ili remeti javni red i mir, ukoliko je to izvršeno u grupi ili je nekom licu nanesena laka tjelesna povreda ili je došlo do teškog ponižavanja građana,nema po mišljenju suda dokaza da je u konkretnom slučaju ponašanje okrivljenog učinjeno u cilju agresije i obijesti, koja je bila usmjerena na maltretiranje drugog lica, odnosno oštećenog, tj. Sud nije mogao zaključiti da je okrivljenom bio cilj izazivanje tuče sa drugim , drskim i bezobzirnim ponašanjem , već su njegove radnje bile iz revolta zbog izgovorenih riječi od strane oštećenog pred kolegama,obzirom da drugih prisutnih nije ni bilo.

Istovremeno,sud je našao da zakonski opis djela polazi od toga da se mora raditi o ponašanju koje ako se imaju u vidu i objektivni uslovi inkriminacije, za razliku od istorodnog prekršaja ima ozbiljne posledice po spokojstvo građana ili javni red i mir, a što u postupku nije dokazano, procjenjujući po samom intezitetu nespokojstva prisutnih lica koje je izazvano samom radnjom okrivljenog, odn.izazivanje kod istih osjećanja lične i imovinske nesigurnosti, koji se plaše za normalan život . Istovremeno, remećenje javnog reda i mira treba da bude u većoj mjeri poremećeno,a što sve da je zaista postojalo bi bilo zasigurno izraženo iskazima saslušanih svjedoka,a što takođe u konkretnom nije slučaj . Naime ,isti su iskazali stav da im nije bilo prijatno ,jer nije prijatno kada dođe do svađe između nekog,što je doista logično ,ali niti jedan od saslušanih svjedoka nije osjetio da im je spokojstvo ugroženo ,tj.kako su pojasnili niko ih nije dirao ,a i sami dogadjaj je trajao vrlo kratko,pa i sam oštećeni je stava da su prisutni bili uzrujani jer je bila neprijatna situacija,ali ni po njegovom mišljenju spokojstvo prisutnih nije bilo ugroženo.

Sud je cijenio i osatale provedene dokaze te je našao da nijesu od uticaja na drugačije presuđenje.

Zbog svega navedenog sud je odlučio u korist okrivljenog jer provedeni dokazi integralnim sagledavanjem predmetnog dogadjaja nijesu sa sigurnošću ukazivali da je okrivljeni počinio krivično djelo nasilničko ponašanje iz člana 399. Krivičnog zakonika, te kod činjenice da nema drugih dokaza, koji bi rezultirali donošenjem drugačije odluke,te posebno imajući u vidu odredbu iz čl.3.st.3.Zakonika o krivičnom postupku da sumnja o postojanju činjenica koja čine obilježje krivičnog djela sud rješava na način koji je povoljniji za okrivljenog (in dubio pro reo), to ga je oslobodio optužbe osnovom čl.373.t.2.Zakonika o krivičnom postupku.

Shodno odredbama čl. 230. Zakonika o krivičnom postupku troškovi krivičnog postupka padaju na teret budžetskih sredstava suda,a isti se odnose na troškove nastale angažovanjem sudskog vjestaka medicinske struke u iznosu od 66,00 eura.

Na temelju izloženog valjalo je odlučiti kao u izreci.

OSNOVNI SUD U CETINJU

Dana, 22.07.2014. godine.

S u d i j a
Marija Ćupić,s.r.

Zapisničar
Aleksandra Martinović
PRAVNA POUKA:

Protiv ove presude može
se izjaviti žalba u roku
od 8 dana od dana prijema
iste Višem sudu u Podgorici,
a preko ovog suda.