K.br.34/15
U IME CRNE GORE
OSNOVNI SUD U KOLAŠINU, kao prvostepeni krivični po sudiji Mirjani Čepić uz učešće zapisničara Bošković Slavke, u krivičnoj stvari protiv okrivljenog D. D. iz Kolašina,zbog krivičnog djela krađa iz čl.239 stav l Krivičnog zakonika CG, postupajući po optužnom predlogu ODT Kolašin Kt.br.27/15 od 17.06.2015 godine, nakon održanog glavnog javnog pretresa u prisustvu okrivljenog, i zastupnika optužnog akta Rukovodioca ODT Kolašin Vojislava Grujića donio i javno objavio dana 30.09.20l5.godine

P R E S U D U
OKRIVLJENI: D. D., JMBG ., od oca Lj. i majke M.,rođene B., rođen ..godine u Kolašinu gdje je i nastanjen Ul.G. A., Crnogorac, državaljin CG, nezaposlen, završio OŠ ,oženjen, otac 2 djece, pismen, lošeg imovnog stanja, do sada osuđivan govori Crnogorskim jezikom

KRIV JE
Zato što je:

U periodu od 30.l2.20l4.godine do 30.03.20l5.godine u stambenoj zgradi
u Ul.G. A. br.8 u Kolašinu svjestan svog djela čije je izvršenje htio, znajući da je isto zabranjeno, oduzeo tuđu pokretnu stvar,u namjeri da njenim prisvajanjem sebi pribavi protivpravnu imovinsku korist na način što je svoju stambenu jedinicu priključio na brojilo zajedničke potrošenje električne energije kablom 3xl,2 CU, preko jednog od sijaličnih mjesta u hodniku zgrade, te je na taj način sebi pribavio protivpravnu imovinsku korist u iznosu od 223,97€ na štetu oštećenih stanara stambene zgrade ,
-čime je izvršio krivično djelo krađa iz čl.239 stav l Krivičnog zakonika
Pa ga sud primjenom citirane zakonske odredbe, čl. 2,4,32,39 stav 1 tačka 5 i čl. 46 stav 1 tačka 6 Krivičnog zakonika, te čl.374 i 229 ZKP-a osuđuje na plaćanje
NOVČANE KAZNE
U iznosu od 400,00€ koju će okrivljeni platiti u tri mjesečne rate počev od pravosnažanosti presude pa do konačne isplate,ukoliko okrivljeni ne plati novčanu kaznu ista će biti zamijenjena kaznom zatvora, tako što će za svaki započetih 25,00€ novčane kazne , odrediti jedan dan zatvora, stim što kazna ne može biti duža od 6/šest/mjeseci.

Obavezuje se okrivljeni da na ime troškova postupka uplati iznos od 93,50€, te da na ime sudskog paušala uplati iznos od 30,00€ prednje u roku od l5 dana od dana pravosnažanosti presude pod prijetnjom prinudnog izvršenja uplatom na račun budžeta CG.

O b ra z l o ž e nje
ODT svojim optužnim aktom Kt.br.27/15 stavio je na teret okrivljenom D. D., da je počinio krivično djelo krađa iz čl.239 stav l Krivičnog zakonika CG, na način mjesto i vrijeme činjenično i pravno opisano izrekom presude.Pri podnijetom optužnom aktu Rukovodilac ODT ostao je do okončanja glavnog pretresa i predložio u završnoj riječi da sud okrivljenog oglasi krivim i osudi po zakonu.

Okrivljeni je prisustvovao glavnom pretresu i u cjelosti priznao izvršenje krivinog djela te ostao pri iskazu od ll.05.20l5.godine datog pred ODT Kolašin, ne sporeći činjenicu da je svoju stambenu jedinicu priključio na brojilo zajedničke potrošnje električne energije i na taj način sebi pribavio protivpravnu imovinsku korist u iznosu od 223,97€.U završnoj riječi ostao je pri datom priznanju , pravdajući činjenicom da je na ovakav postupak bio primoran zbog loše materijalne situacije.

Obzirom na činjenicu da je okrivljeni u cjelosti priznao izvršenje krivičnog djela sud je shodno čl.340 ZKP-a donio rješenje da se u dokaznom postupku ne izvode dokazi predloženi optužnim aktom ODT, izuzev onih od kojih zavisi vrsta i težina krivične sankcije, pa je sud u dokaznom postupku izvršio uvid u izvod iz KE izdat od strane Ministarstva pravde br.49/l5 od l7.07.20l5.godine.

Tokom postupka na nesumnjiv način se utvrđuje da se u radnjama okrivljenog stekli svi bitni elementi krivičnog djela iz čl.239 stv l Krivičnog zakonika CG.Naime,nesporno je da je okrivljeni u periodu od 30.l2.20l4.godine do 30.03.20l5.godine , u stambenoj zgradi u Ul..A.br.. u KOlašinu svjestan svog djela čije je izvršenje htio, znajući da je isto zabranjeno, oduzeo tuđu pokretnu stvar, da njenim prisvajanjem sebi pribavi protivpravnu imovinsku korist na način što je svoju stambenu jedinicu priključio na brojilo zajedničke potrošenje električne energije kablom 3xl,2 CU, preko jednog od sijaličnih mjesta u hodniku zgrade, te je na taj način sebi pribavio protivpravnu imovinsku korist u iznosu od 223,97€ na štetu oštećenih stanara stambene zgrade .

Ovakav zaključak suda proizilazi iz nesumnjivog i potpunog priznanja okrivljenog, koji je na identičan način u svojoj odbrani opisao radnju izvršenja krivičnog djela kako je to precizirano činjeničnim opisom optuženog akta, a u koje priznanje sud nije imao razloga da posumnja.Nesporna je činjenica da je okrivljeni konkretnom prilikom postupao umišljajno , svjestan da je njegovo djelo zabranjeno,a čije izvršenje je htio.

Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste a tiču se ličnosti okrivljenog i djela stavljenog mu na teret, pa je od olakšavajućih okolnosti na strani okrivljenog našao da je riječ o porodičnom čovjeku, ocu dvoje djece, da je isti nezaposlen i lošeg materijalnog statusa.Pri činjenici da je za ovo krivično djelo predviđena novčana kazna ili kazna zatvora sud je okrivljenom izrekao novčanu kaznu u iznosu od 400,00€ ,primjenom odredbe čl.46 stav 1 tačka 6 Krivičnog zakonika, jer je po mišljenju suda novčana kazna u navedenom iznosu primjerena težini djela, nastaloj posledici-nanijetoj šteti, kao i okolnostima koje se tiču ličnosti okrivljenog.Sud je nadalje mišljenja da će se ovakvom vrstom sankcije postići svrha kažnjavanja predviđena čl.32 Krivičnog zakonika.

Odluka o troškovima donijeta je saglasno čl.229 u vezi čl.226 ZKP-a,sud je obavezao okrivljenog na plaćanje troškova krivičnog postupka u iznosu od 93,50€ koji troškovi se odnose na naknadu za dati nalaz i mišljenje vještaku elektrostruke M. B., te obavezao na plaćanje sudskog paušala u iznosu od 30,00€ koji je srazmjeran dužini trajanja postupka i imovinskim prilikama okrivljenog.

Sa svega iznijetog odlučeno je kao u izreci presude.

OSNOVNI SUD U KOLAŠINU

30.09.20l5.godine
Zapisničar,Sudija
Bošković Slavkas.r. Mirjana Čepić s.r.

PRAVNA POUKA: protiv ove presude može se izjaviti žalba Višem sudu u B.Polju u roku od 8 dana od dana prijema pismenog odpravka presude a preko ovog suda.