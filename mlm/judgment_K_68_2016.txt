U IME CRNE GORE
K.br. 68/2016
VIŠI SUD U P., kao prvostepeni krivični po sudiji Vesni Moštrokol, kao pojedincu, uz učešće namještenika Sanje Radosavović kao zapisničara, u predmetu protiv optuženog M.V. iz P., koga brani Z. Č. advokat iz P., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore Crne Gore, po optužnici Višeg državnog tužioca u P. Kt.br. 71/16 od 04.07.2016. godine, koju je na ročištu povodom odlučivanja o sporazumu o priznanju krivice zastupala Maja Jovanović, Državni tužilac u VDT-a u P., nakon donešenog rješenja o usvajanju sporazuma o priznanju krivice, dana 29.09.2016. godine, donio je
P R E S U D U
Optuženi:

M.V. JMBG ………. , od V. i majke D. rodjene M., rodjen ……. godine u P., gdje je i nastanjen ulica …………, državljanin Crne Gore, živi u vanbračnoj zajednici, otac jednog maloljetnog djeteta, po zanimanju fizički radnik, zaposlen u taksi udruženju “……”, završio osnovnu školu, lošeg imovnog stanja, osudjivan presudom Višeg suda u P. K.br. 268/05 od 20.09.2013. godine zbog krivičnog djela neovlašćena proizvodnja, držanje i stavljanje u promet opojnihi droga iz člana 300 stav 1 KZ na kaznu zatvora u trajanju od 2 godine, presudom Osnovnog suda Podgorica K.br.896/11 od 14.02.2013. godine zbog krivičnog djela napad na službeno lice u vršenju službene dužnosti iz člana 376 stav 3 u vezi st.1. KZ na kaznu zatvora u trajanju od 3 mjeseca, presudom Osnovnog suda Kotor K.br. 398/12 od 21.01.2013. godine zbog krivičnog djela teška kradja iz člana 240 st.3. u vezi st.1. KZ na kaznu zatvora u trajanju od 6 mjeseci, presudom Višeg suda u P. K.br. 100/07 od 25.02.2009. godine zbog krivičnog djela neovlašćena proizvodnja, držanje i stavljanje u promet opojnihi droga iz člana 300 stav 1 KZ na kaznu zatvora u trajanju od 1 godine i 6 mjeseci i presudom Višeg suda u P. K.br. 19/03 od 11.05.2004. godine zbog krivičnog djela razbojništvo iz člana 242 stav 4 u vezi stava 1 KZ na kaznu zatvora u trajanju od 2 godine, u pritvoru od 05.06.2016. godine od 01,00 časova
KRIV JE
Zato što je:

Dana 04.06.2016. godine, u P., ulica ………, neovlašćeno radi prodaje držao opojnu drogu marihuanu i heroin, supstance proglašene za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ( "Sl.list CG" br. 56/12 od 09.11.2012. godine), na način što je u džepu od farmerki držao 2 pvc pakovanja u kojima se nalazilo po 1,08 grama opojne droge marihuane, te skriveno u unutrašnju stranu farmerki, u predio pojasa, jedno pvc pakovanje u kojem se nalazilo 14,77 grama opojne droge marihuane, i jedno pvc pakovanje u kojem se nalazilo 6 manjih pvc pakovanja sa opojnom drogom heroin, ukupne mase od 2,16 grama, a koja opojna droga je pronadjena od strane ovlašćenih policijskih službenika prilikom redovne kontrole, pri čemu je optuženi bio svjestan svog djela i htio njegovo izvršenje,
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300 st. 1.Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 4 st. 2, 5,13, 15, 32, 36, 42 i 51 Krivičnog zakonika Crne Gore, te odredbi čl. 226, 229, 303 i 374. Zakonika o krivičnom postupku.

O S U Đ U J E
Na kaznu zatvora u trajanju od 2 (dvije) godine i 2 (dva) mjeseca, u koju kaznu mu se uračunava vrijeme provedeno u pritvoru, počev od 05.06.2016. godine od 01,00 časova, pa nadalje.

Na osnovu čl. 75 u vezi čl. 300 st. 7.Krivičnog zakonika Crne Gore, optuženom se i z r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u količini od 15,85 grama i opojna droga heroin u količini od 2,16 grama koja se ima uništiti po pravosnažnosti presude.

OBAVEZUJE SE optuženi da na ime troškova krivičnog postupka paušala plati novčani iznos od 100,00 eura, na račun Vrhovnog državnog tužilaštva Crne Gore, broj 832-1187-31, koji se vodi kod Societe Generale Group AD Podgorica, sve u roku od 15 dana po pravosnažnosti presude pod prijetnjom prinudnog izvršenja.

O b r a z l o ž e nj e
Optužnicom Višeg Državnog tužilaštva u P. Kt.br. 71/16 od 04.07.2016. godine, optuženom M. V. stavljeno je na teret izvršenje krivičnog djela neovlašćena proizvodnja, držanje I stavljanje u promet opojnih droga iz čl. 300. st. 1. Krivičnog zakonika Crne Gore.

Dana 28.09.2016. godine, zastupnik optužbe je dostavio sudu sporazum o priznanju krivice, zapisnik o pregovaranju I zapisnik o priznanju krivice optuženog.

Na ročištu za razmatranje sporazuma, održanom dana 29.09.2016. godine, zastupnik optužbe je izjavio da su branilac i optuženi predložili da se zaključi sporazum o priznanju krivice, što je od strane VDT-a prihvaćeno, nakon čega se pristupilo pregovaranju, o čemu je sačinjen zapisnik o pregovaranju, zapisnik o saslušanju optuženog i njegovo priznanje krivice, kao i sporazum o priznanju krivice, a što je dostavljeno sudu, iz čije sadržine proizilazi da su zastupnik optužbe i optuženi saglasni da Viši sud u P. optuženog M.V., za krivično djelo neovlašćena proizvodnja, držanje I stavljanje u promet opojnih droga iz čl. 300. st. 1. Krivičnog zakonika Crne Gore, stavljenog mu na teret optužnicom VDT u P. Kt.br. 71/16 od 04.07.2016. godine, izrekne kaznu zatvora u trajanju od 2 godine i 2 mjeseca u koju kaznu će mu se uračunati vrijeme provedeno upritvoru od 05.06.2016. godine od 01,00 časova, do pravosnažnosti presude, donijete po sporazumu, odnosno kada po istoj stupi na izdržavanje kazne, da mu se izrekne mjera bezbjednosti oduzimanje predmetne opojne droge, koja se ima uništiti po pravosnažnosti presude i da optuženi, na ime troškova krivičnog postupka, VDT-u P., na ime paušala uplati iznos od 100,00 eura, u roku od 15 dana po pravosnažnosti presude.

Optuženi i njegov branilac su izjavili da pomenuti sporazum jeste njihov sporazum i da od istog nisu odustali.

Iz sadržine dokaza koji se nalaze u spisima predmeta i koji su predloženi optužnicom: službene zabilješke CB Podgorica Stanice policije za JRM od 04.06.2016.godine, potvrde o privremeno oduzetim predmetima CB Podgorica, Stanica policije za JRM od 04.06.2016.godine, izvještaja Forenzičkog centa o hemijskom vještačenju broj 2195/16 od 21.06.2016.godine, izvoda iz registra kaznenih evidencija Ministarstva pravde Ke.br.98/2016 i fotodokumentaciju br.59-28-244-960/1343 od 05.06.2016.godine, sud zaključuje da je državni tužilac pružio dovoljno dokaza o krivici optuženog M.V., kojim dokazima je potvrđeno njegovo priznanje, te da je optuženi izvršio krivično djelo neovlašćena proizvodnja, držanje I stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme I na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 2 (dvije) godine i 2 (dva) mjeseca srazmjerna stepenu krivice optuženog I težini počinjenog krivičnog djela, te da će se istom postići svrha kažnjavanja iz čl. 32.Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore Crne Gore (KZ CG).

U izrečenu kaznu zatvora, optuženom će se uračunati vrijeme provedeno u pritvoru od 05.06.2016. godine od 01,00 časova, pa nadalje, shodno odredbi člana 51 KZ-a CG.

Shodno odredbičl. 75. U vezi čl. 300. st. 7 Krivičnog zakonika Crne Gore Crne Gore, optuženom je izrečena I mjera bezbjednosti – oduzimanje predmeta, pa je od optuženog oduzeta opojna droga marihuana u količini od 15,85 grama i opojna droga heroin u količini od 2,16 grama, koja se ima uništiti po pravosnažnosti presude, za koje predmete zakon predviđa obavezno oduzimanje, a u skladu sa pomenutim sporazumom o priznanju krivice.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka i to paušala u iznosu od 100,00 eura, koje je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, koji se void kod Societe Generale Group AD Podgorica, sve u roku od 15 dana po pravosnažnosti presude pod prijetnjom prinudnog izvršenja, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbičl. 303 st.1 Zakonika o krivičnom postupku, odlučeno je kao u izreci presude.

VIŠI SUD U P.

Dana, 29.09.2016.godine
Zapisničar SUDIJA
Sanja Radosavović s.r. Vesna Moštrokol s.r.

Za tačnost otpravka ovjerava
___________________