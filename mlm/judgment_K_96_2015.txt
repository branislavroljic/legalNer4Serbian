K.br. 96/15
U IME CRNE GORE
OSNOVNI SUD U CETINJU, prvostepeni krivični, sudija Jelena Perović Kovačević, uz učešće zapisničara Vjere Jovićević, u krivičnom predmetu protiv okrivljenog B. R. iz C. zbog krivičnog djela ugrožavanje sigurnosti iz člana 168 stav 1 Krivičnog zakonika Crne Gore, koga je branio N. M. advokat iz C. odlučujući o optužnom predlogu Osnovnog državnog tužilaštva u Cetinju Kt br. 94/15 od 12.08.2015. godine, koji je na glavnom pretresu zastupao Đukanović Marko, savjetnik u Osnovnom državnom tužilaštvu u Cetinju, nakon glavnog i javnog pretresa održanog dana 24.09.2015. godine u prisustvu zastupnika optužbe, okrivljenog i njegovog branioca, izrekao je i javno objavio

PRESUDU

Okrivljeni : B. R. JMBG ..... od oca N. i majke R. rodjene N. rodjen ......godine, u C. gdje i prebiva, državljanin Crne Gore, nezaposlen, raveden, otac jednog maloljetnog djeteta, pismen sa završenom srednjom školom, lošeg imovnog stanja, ranije neosudjivan
Kriv je

Zato što je:

Dana 09.08.2015.godine, oko 16,30 časova u Cetinju, svjestan svog djela i njegove zabranjenosti, čije izvršenje je htio, prijetnjom napada na život i tijelo oštećene T. V. ugrozio sigurnost iste, na način što je sa svog mobilnog telefona SIM kartice ..... pozvao svoju bivšu suprugu T. Lj. na njen mobilni telefon SIM kartice broja ..... i kada se na telefon javila njena majka - oštećena T. V. istoj uputio prijetnje sadržine "kurvo, jebem ti majku, nabijem vas na kurac, sve ću vas pobiti po kući, ona će se morat vratiti kod mene, ući ću u kuću i uzeću je na silu ili mrtvu ili živu", koje prijetnje su kod oštećene izazvale osjećaj straha i ugroženosti za njen život i tijelo
- čime je izvršio krivično djelo ugrožavanje sigurnosti iz člana 168 stav 1 Krivičnog zakonika Crne Gore
Pa ga sud primjenom citiranog zakonskog propisa te odredbi čl. 3,4,5,15,32,36,42 Krivičnog zakonika Crne Gore, te čl. 226, 229 i 374 Zakonika o krivičnom postupku Crne Gore
O S U Đ U J E
Na kaznu zatvora u trajanju od 46 (četrdesetšest) dana.

Obavezuje se okrivljeni da na ime troškova krivičnog postupka uplati ovom sudu iznos od 50,00 eura a na ime sudskog paušala, u roku od 15 dana po pravosnažnosti presude pod prijetnjom prinudne naplate.

O b r a z l o ž e nj e
Osnovno državno tužilaštvo u Cetinju je optužnim predlogom Kt br. 94/15 od 12.avgusta 2015.godine okrivljenom B. R. stavilo na teret izvršenje krivičnog djela ugrožavanje sigurnosti iz člana 168 stav 1 Krivičnog zakonika Crne Gore. U završnoj riječi zastupnik optužbe je ostao pri podnijetom optužnom predlogu i predložio sudu da okrivljenog oglasi krivim i osudi po zakonu.

Oštećeni T. V. se nije pridružila krivičnom gonjenju i nije postavila imovinsko pravni zahtjev.

Okrivljeni B. R. je u svojoj odbrani naveo da je istina da je kritičnog dana oko 16,30 časova sa svog mobilnog telefona broj ..... pozvao svoju bivšu suprugu T. Lj. na njen mobilni telefon broj ....... kako bi porazgovarali jer njih dvoje i pored toga što su razvedeni održavaju normalan kontakt. Na njen telefon javila se njena majka T. V. koja je sa njim otpočela prepirku ničim izazvana. Riječ po riječ posvadjali su se i ne sjeća se koje joj je riječi uputio, ali je moguće da je u afektu izgovorio da će ih pobiti sve po kući. Nije imao namjeru da realizuje prijetnju već je izgovorio u afektu. Nakon nekih pola sata svog sina je vratio ispred kuće u kojoj stanuje njegova bivša supruga i U. je uzela njegova baba V. Tu je bio prisutan policijski službenik Haverić Edin što mu je unijelo dodatnu nervozu i zbog toga ga je pitao da li su ga prijavili našto mu je policijski službenik odgovorio da jesu i odveo ga u policiju. U prostorijama Odjeljenja bezbjednosti Cetinje rekao je "ubit ću i ženu i taštu da završim s njima jednom, a ne da me varaju čas ovako čas onako, zatvorite me danas, ja kad izadjem poći ću kod njih i pobit ću ih". To je izgovorio jer je prezasićen ponašanjem svoje bivše supruge i njenih roditelja i bukvalno živi u strahu da li će ga svakodnevno prijavljivati ili ne.

Na glavnom pretersu je posjasnio da je svjestan da je izvšio krivčno djelo i svjestan je svoje krice i da je riječi koje su stavljene u optužnom predlogu uputio svojoj tašti, putem telefona, a kako je iznio odbranu kod tužioca nije razmišljao gdje je izgvovorio riječi, misleći da nije bitno, obzirom da ih jeste uputio. Objasnio je da se izuzetno kaje zbog upućenih riječi i prijetnji i sigurno ni u jednom trenutku nije htio da sprovede te riječi u djelo. Bio je revoltiran zbog razvoda braka, bio je i povrijedjen i zbog toga je uputio te riječi kako bi i njih povrijedio. Izuzetno se kaje i nikad mu se više takvo nešto neće ponoviti. Njegova bivša supruga i njena porodica brinu o njegovom djetetu i pružaju mu sve što mu treba. U završnoj riječi je prihvatio završnu riječ svog branioca i još jednom izrazio iskreno kajenje jer je izvršio krivično djelo.

Branilac okrivljenog je u završnoj riječi je izjavio da imajući u vidu iskreno priznanje okrivljenog, njegovo izraženo kajanje, te činjenicu da se oštećena nije pridružila krivičnom gonjenju, niti postavila imovinsko pravni zahtjev moli sud da njegovom branjeniku izrekne što blažu kaznu.

Imajući u vidu jasno i potpuno priznanje okrivljenog, koje u toku postupka nije ničim dovedeno u sumnju, sud je u dokaznom postupku pročitao izvod iz kaznene evidencije na ime okrivljenog B. R. od koga zavisi vrsta i visina krivične sankcije nakon čega je na saglasan predlog stranaka primijenom čl.458 st.2 ZKP-a prekinuo dokazni postupak i nije izvodio ostale dokaze predložene optužnim aktom.

Cijeneći jasno i potpuno priznanje okrivljenog kao dokaz, sud je na nesumljiv način utvrdio da je okrivljeni dana 09.08.2015.godine, oko 16,30 časova u Cetinju, svjestan svog djela injegove zabranjenosti, čije izvršenje je htio, prijetnjom napada na život i tijelo oštećene T. V zvao svoju bivšu suprugu T. Lj. na njen mobilni telefon SIM kartice broja ..... i kada se na telefon javila njena majka - oštećena T. V. istoj uputio prijetnje sadržine "kurvo, jebem ti majku, nabijem vas na kurac, sve ću vas pobiti po kući, ona će se morat vratiti kod mene, ući ću u kuću i uzeću je na silu ili mrtvu ili živu", koje prijetnje su kod oštećene izazvale osjećaj straha i ugroženosti za njen život i tijelo, kojim radnjama je sa direktnim umišljajem kao oblikom krivice ostvario sva bitna obilježja bića krivičnog djela ugrožavanje sigurnosti iz člana 168 stav 1 Krivičnog zakonika Crne Gore. Iz odbrane okrivljenog proizilazi da je okrivljeni bio svjestan da svojom radnjom čini krivično djelo pa je to i htio, znajući da je njegovo djelo zabranjeno, čime su se pored objektivnih elemenata stekli i svi subjektivni elementi bića krivičnog djela stavljenog mu na teret.

Iz izvoda iz kaznene evidencije na ime okrivljenog, sud je utvrdio da ranije nije osuđivn.

Prilikom izbora vrste i visine kazne za okrivljenog, sud je u smislu čl.42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnost cijenio da je okrivljeni u potpunosti priznao izvšenje krivčnog djela i svoju kricu, da je izrazio iskreno kajanje zbog izvršenog krivičnog djela, da se oštećena nije pridružila krivčnom gonjenju i nije postavila imovinsko pravni zahtjev, kao i da ranije nije osuđivan, a što je sud utvrdio iz izvoda iz kaznene evidnecije na ime okrivljenog, dok otežavajućih okolnosti na strani okrilvjneog nije bilo. Cijeneći uz navedeno i stepen krivice okrivljenog za izvršeno krivično djelo, sud je izrekao kaznu zatvora u trajanju od 46 dana, nalazeći da će izrečenom kaznom u dovoljnoj mjeri uticati na okrivljenog da ubuduće ne vrši krivična djela, čime će u potpunosti biti ostvarena svrha kažnjavanja iz čl.32 Krivičnog Zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.

Odluka o troškovima donijeta je na osnovu čl.226 i 229 Zakona o krivičnom postupku, pa je obavezan okrivljeni da na ime sudskog paušala uplati iznos od 50,00 eura, koji je određen shodno složenosti predmeta, trajanju postupka i imovinskim prilikama okrivljenog.

Na osnovu svega izloženog, sud je odlučio kao u izreci presude.

OSNOVNI SUD U CETINJU

Dana 24.09.2015. godine
ZAPISNIČAR SUDIJA
Vjera Jovićević s.r. Jelena Perović Kovačević s.r.

PRAVNA POUKA:

Protiv ove presude dozvoljena je žalba
U roku od 8 (osam) dana od dana prijema pismenog
Otpravka iste, Višem sudu u Podgorici, a preko ovog suda.