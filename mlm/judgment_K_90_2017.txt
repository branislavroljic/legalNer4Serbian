K.br.90/2017
U IME CRNE GORE
VIŠI SUD U PODGORICI, kao prvostepeni krivični po Predsjedniku vijeća - sudiji Vesni Pean, uz učešće zapisničara Raković Bojane, u krivičnom predmetu protiv optuženog Tiodorović Viktora, kojeg brani adv.Darko Dragović iz Podgorice, zbog krivičnog djela-neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika, po optužnici Višeg državnog tužilaštva u Podgorici Kt.br. 75/17 od 14.08.2017.godine, koju je na ročištu povodom odlučivanja o sporazumu o priznanju krivice zastupala državna tužiteljka Ljiljana Lakić, nakon donošenja rješenja o usvajanju sporazuma o priznanju krivice od 02.10.2017.godine, donio je dana 03.10.2017.godine,
P R E S U D U
Optuženi Tiodorović Viktor,JMBG 2301991212997 od oca Žarka i majke Svetlane, rodjene Ivanović, rodjen 23.01.1991.godine, u Podgorici, sa prebivalištem u Podgorici, Zeta-Mahala bb, državljanin Crne Gore, neoženjen, bez djece, završio srednju Mašinsku školu, lošeg imovnog stanja, neosuđivan
KRIV JE
Zato što je:

Dana 03.06.2017.godine na teritoriji Crne Gore, neovlašćeno radi dalje prodaje, prenosio opojnu drogu marihuanu-supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl. list CG br.56/12 od 09.11.2012. godine), pri čemu je bio svjestan da postupa neovlašćeno i protivpravno, pa je to i htio, na način što je navedenog dana od Podgorice do graničnog prelaza Vraćenovići, putničkim motornim vozilom marke "VW Golf IV", reg. oznaka PG HC 763 vlasništvo Boljević Željka, prenosio 20 PVC pakovanja pravougaonog oblika, u kojima se nalazila opojna droga - marihuana, ukupne neto mase 9929,76 grama, koja opojna droga je bila sakrivena u specijalno izrađenom bunkeru ispod zadnjeg branika vozila i koja opojna droga je istog dana pronađena i oduzeta od okrivljenog, prilikom pretresa navedenog vozila, izvršenog od strane ovlašćenih službenika Uprave policije-Odjeljenja granične bezbjednosti Nikšić
- čime je izvršio krivično djelo-neovlašćena proizvodnja, držanje i stavljanje u promet opojnih droga iz čl.300 st.1 Krivičnog zakonika Crne Gore
Pa ga sud primjenom citiranih zakonskih odredbi, te odredbi te članova 4 stav 2, 32, 33, 36, 42, 45 i 46 Krivičnog zakonika, te članova 226, 229, 303 st.1, i 374 Zakonika o krivičnom postupku
OSUDJUJE
NA KAZNU ZATVORA U TRAJANJU OD 1 (JEDNE) GODINE.

Na osnovu čl.75 u vezi čl.300 st.7 Krivičnog zakonika CG optuženom se izriče
MJERA BEZBJEDNOSTI ODUZIMANJA PREDMETA
Od optuženog se oduzima opojna droga-marihuana u ukupnoj količini od 9929,76 grama, koja se ima uništiti po pravnosnažnosti presude donijete na osnovu sporazuma o priznanju krivice.

Od optuženog se oduzima motorno vozilo marke "VW Golf IV", reg. oznaka PG HC 736, kao predmet upotrebljen za izvršenje krivičnog djela, kao i dva mobilna telefona marke "Alkatel", sa SIM karticama.

Na osnovu člana 112 i 113 Krivičnog Zakonika CG
Od optuženog se oduzima novac u iznosu od 245,00 eura i 600,00 kuna kao iznos imovinske koristi pribavljene krivičnim djelom, a koji iznos će biti uplaćen u korist Budžeta Crne Gore po pravosnažnosti presude donijete na osnovu sporazuma o priznanju krivice.

Obavezuje se optuženi da na ime troškova krivičnog postupka nastalih tokom istrage i tokom zaključivanja sporazuma o priznanja krivice uplati iznos od 100,00 eura na ime paušala Višem državnom tužilaštvu u Podgorici i to na račun Vrhovnog državnog tužilaštva br.832-1187-31, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg državnog tužilaštva u Podgorici Kt.br.75/17 od 14.08.2017.godine, optuženom Tiodorović Viktoru stavljeno je na teret izvršenje krivičnog djela - neovlašćena proizvodnja, držanje i stavljanje u promet opojnih droga iz čl.300 stav 1 Krivičnog zakonika CG.

Dana 21.09.2017.godine Državni tužilac je dostavio sporazum o priznanju krivice Kt.br.75/17 od 21.09.2017.godine, zapisnik o pregovaranju Kt.br.75/17 od 21.09.2017.godine i zapisnik o saslušanju optuženog Kt.br.75/17 od 21.09.2017.godine.

Na ročištu za razmatranje sporazuma, održanom dana 02.10.2017.godine, sud je pročitao pismene dokaze predložene optužnicom, kao i zapisnik o pregovaranju, zapisnik o saslušanju optuženog i sporazum o priznanju krivice, sve od istog datuma 21.09.2017.godine.

Iz sadržine dokaza koji čine sastavni dio spisa predmeta, a na koje optuženi i njegov branilac nisu imali primjedbi, sud je zaključio da je državni tužilac pružio dovoljno dokaza o krivici optuženog Tiodorović Viktora, te da je izvršio krivično djelo neovlašćena proizvodnja, držanje i stavljanje u promet opojnih droga iz čl.300 stav 1 Krivičnog zakonika CG, na način, vrijeme i mjesto kako je to bliže opisano u izreci presude, a nakon što je u svemu prihvatio sporazum o priznanju krivice.

Prilikom odlučivanja o vrsti i visini kazne, koja je utvrđena za optuženog u skladu sa sporazumom o priznanju krivice zaključenog između stranaka, sud je našao da je predlog stranaka u vezi sa izrečenom krivičnom sankcijom-kaznom zatvora u trajanju od 1 (jedne) godine prihvatljiv i u skladu sa interesima pravičnosti, srazmjerna je stepenu krivice optuženog i težini počinjenog krivičnog djela, a sankcija odgovara svrsi izricanja krivičnih sankcija. Naime, odmjeravajući navedenu kaznu, a cijeneći sve okolnosti, shodno članu 42 KZ CG, sud je na strani optuženog Tiodorović Viktora, uz odsustvo otežavajućih okolnosti, kao olakšavajuće okolnosti cijenio da se radi o mlađem licu, koje ranije nije osuđivano, kao i njegovo iskreno priznanje, pa je iste okolnosti cijenio kao naročito olakšavajuće u skladu sa članom 45 i 46 KZ CG te je našao da će se izrečenom kaznom zatvora postići svrha kažnjavanja predviđena čl.32 KZ CG, a u okviru opšte svrhe krivičnih sankcija iz čl.4 st.2 KZ CG.

Shodno članu 75 u vezi čl.300 st.7 Krivičnog zakonika optuženom je izrečena mjera bezbjednosti oduzimanja predmeta opojne droge-marihuane, u ukupnoj količini od 9.929,76 grama marihihuane, koja se ima uništiti po pravnosnažnosti presude, za koje zakon predvidja obavezno oduzimanje, a takodje je optuženom izrečena i mjera bezbjednosti oduzimanja predmeta-putničkog vozila marke "VW Golf IV, reg. oznaka PG HC 736, kao predmeta upotrebljenog za izvršenje krivičnog djela, kao i dva mobilna telefona marke "Alkatel" sa SIM karticama.

Shodno članu 112 i 113 stav 1 KZrivičnog zakonika od optuženog je oduzeta pribavljena imovinska korist - novac u iznosu od 245,00 eura i 600,00 kuna, a koji iznos će se po pravosnažnosti presude donijete na osnovu sporazuma o priznanju krivice uplatiti u korist Budžeta Crne Gore.

Kako je optuženi oglašen krivim, sud ga shodno čl.226 i 229 ZKP-a obavezuje na plaćanje troškova krivičnog postupka Višem državnom tužilaštvu u Podgorici, a na račun Vrhovnog državnog tužilaštva broj 832-1187-31 u roku od 15 dana od dana pravosnažnosti ove presude.

VIŠI SUD U PODGORICI
Dana, 03.10.2017.godine
ZAPISNIČAR SUDIJA
Bojana Raković,s.r. Vesna Pean,s.r.

PRAVNA POUKA:Protiv ove presude nema se pravo žalbe.

Tačnost otpravka ovjerava
ovlašćeni službenik suda
_________________