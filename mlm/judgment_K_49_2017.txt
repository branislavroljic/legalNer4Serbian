U IME CRNE GORE
K.br. 49/17
VIŠI SUD U PODGORICI, kao prvostepeni krivični po sudiji Vesni Moštrokol, kao pojedincu, uz učešće namještenika Sanje Radosavović kao zapisničara, u predmetu protiv optuženog K. R. iz Podgorice, koga brani po službenoj dužnosti B. V., advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore po optužnici Višeg državnog tužioca u Podgorici Kt.br. 16/17 od 03.04.2017. godine, koju je na ročištu povodom odlučivanja o sporazumu o priznanju krivice zastupala Tatjana Begović, Državni tužilac u VDT-a u Podgorici, nakon donešenog rješenja o usvajanju sporazuma o priznanju krivice, dana 25.05.2017. godine, donio je
P R E S U D U
Optuženi:

K. R.E, zv. “R.-R.”, JMBG ..., od oca S. i majke A. rodj.Dj., rodjen 11.07.1987. godine u Podgorici sa prebivalištem u Podgorici ulica ..., državljanin Crne Gore, neoženjen, nezaposlen, turistički tehničar, završio srednju trgovinsku školu, osudjivan presudom Višeg suda Podgorica K.br. 47/13 od 26.11.2013. godine zbog krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 KZ na kaznu zatvora u trajanju od 1 godine, lošeg imovnog stanja, u pritvoru od 17.02.2017. godine od 15,00 časova,
Kriv je

Zato što je:

Dana 17.02.2017. godine u Podgorici, u ulici M., u blizini pekare “A.”, neovlašćeno radi prodaje držao opojnu drogu heroin-supstancu proglašenu za opojnu drogu Pravilnikom o utvrdjivanju spiska opojnih droga, psihotropnih supstanci i bilja koje se može koristiti za proizvodnju droga ("Sl.list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je navedenog dana, u desnoj ruci držao dva papirna zamotuljka sa opojnom drogom heroin, masa 1,104 grama i 1,213 grama, a u donjem vešu jedno veće pakovanje sa opojnom drogom heroin mase 9,583 grama, kao i jednu polovinu štipaljke u džepu od prsluka, koju opojnu drogu i polovinu štipaljke je okrivljeni prilikom zaustavljanja i kontrole predao ovlašćenim službenicima policije CB Podgorica, a koja droga je bila namijenjena daljoj neovlašćenoj prodaji,
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300 st. 1.Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 4 st. 2, 5,13, 15, 32, 36, 42, 45, 46 i 51 Krivičnog zakonika Crne Gore, te odredbi čl. 226, 229, 303 i 374 Zakonika o krivičnom postupku.

O S U DJ U J E
Na kaznu zatvora u trajanju od 1 (jedne) godine i 6 (šest) mjeseci, u koju kaznu će mu se uračunati vrijeme provedeno u pritvoru od 17.02.2017. godine od 15,00 časova, pa nadalje.

Na osnovu čl. 75 u vezi čl. 300 st. 7.Krivičnog zakonika Crne Gore, optuženom se i z r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga heroin u ukupnoj količini od 11,9 grama, koja se ima uništiti po pravosnažnosti presude.

Obavezuje se optuženi da na ime troškova krivičnog postupka, uplati novčani iznos od 3.094,00€ (trihiljadedevedesetčetirieura) Budžetu CG, i na ime paušala iznos od 100,00€ (sto) eura, na račun Vrhovnog državnog tužilaštva Crne Gore, broj 832-1187-31, koji se vodi kod Societe GeneR. Group AD Podgorica, sve u roku od 15 dana po pravosnažnosti presude pod prijetnjom prinudnog izvršenja.

O b r a z l o ž e nj e
Optužnicom Višeg Državnog tužilaštva u Podgorici Kt.br. 16/17 od 03.04.2017. godine, optuženom K. R.u stavljeno je na teret izvršenje krivičnog djela neovlašćena proizvodnja, držanje I stavljanje u promet opojnih droga iz čl. 300. st. 1. Krivičnog zakonika Crne Gore.

Dana 19.05.2017. godine, zastupnik optužbe je dostavio sudu sporazum o priznanju krivice, zapisnik o pregovaranju i zapisnik o priznanju krivice optuženog.

Na ročištu za razmatranje sporazuma, održanom dana 25.05.2017. godine, zastupnik optužbe je izjavio da su branilac i optuženi predložili da se zaključi sporazum o priznanju krivice, što je od strane VDT-a prihvaćeno, nakon čega se pristupilo pregovaranju, o čemu je sačinjen zapisnik o pregovaranju, zapisnik o saslušanju optuženog i njegovo priznanje krivice, kao i sporazum o priznanju krivice, a što je dostavljeno sudu, što su optuženi i njegov branilac potvrdili.

Iz sadržine zapisnika o pregovaranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženog K. R.a, za krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, stavljenog mu na teret optužnicom VDT u Podgorici Kt.br. 16/17 od 03.04.2017.godine, izrekne kaznu zatvora u trajanju od 1 godine i 6 mjeseci, te mjera bezbjednosti oduzimanje predmeta kojom će se od optuženog oduzeti 11,9 grama heroina, i da da optuženi Budžetu CG na broj 832-7113-04 na ime troškova krivičnog postupka - nagrade braniocu po službenoj dužnosti adv. B. V. uplati novčani iznos od 3.094,00 eura, kao i novčani iznos od 100,00 eura, na ime paušala na račun Vrhovnog državnog tužilaštva broj 832-1187-31, a sve u roku od 15 dana po pravosnažnosti presude.

Optuženi i njegov branilac su izjavili da pomenuti sporazum jeste njihov sporazum i da od istog nijesu odustali.

Iz sadržine dokaza koji se nalaze u spisima predmeta i koji su predloženi optužnicom: službena zabiješka UP Grupe za suzbijanje droga Podgorica Ku.br 133/17 od 17.02.2017. godine; dvije potvrde Uprave policije CB Podgorica - Grupe za droge Ku.br. 133/17 od 17.02.2017. godine o privremeno oduzetim predmetima na ime K. R.a; izvještaj o hemijskom vještačenju Forenzičkog centra Danilovgrad broj 1034/17 od 16.03.2017. godine i fotodokumentacija koja čini sastavni dio izvještaja o hemijskom vještačenju; Izvještaj o informaciono-tehničkom ispitivanju broj 914/17 od 22.03.2017. godine, uvjerenje Ministarstva pravde o kaznenoj evidenciji broj 02/2-9183/17 od 23.02.2017. godine na ime K. R.a i fotodokumentacija UP CB Podgorica broj 59-28-244-438/443 od 17.02.2017.godine, sud zaključuje da je državni tužilac pružio dovoljno dokaza o krivici optuženog K. R.a, kojim dokazima je potvrdjeno njegovo priznanje, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog izmedju stranaka, sud je našao da je predlog stranaka u vezi sa kaznom prihvatljiv, jer se u konkretnom slučaju radi o mladjoj osobi, koja je nezaposlena i lošeg imovnog stanja, što je upravo bio i motiv izvršenja predmetnog krivičnog djela, te da je svojim priznanjem i zaključenjem sporazuma o priznanju krivice, u bitnom doprinio ekonomičnosti i brzini postupka, kao i visini troškova, pri čemu njegova ranija osudjivanost za isto krivično djelo nije bila od tolikog uticaja da se ne primijeni institut ublažavanja kazne, imajući u vidu količinu opojne droge koja je pronadjena kod optuženog, pa je po ocjeni suda kazna zatvora u trajanju od 1 godine i 6 mjeseci srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore (KZ CG).

Shodno članu 300 stav 7 u vezi člana 75 KZCG sud je od optuženog oduzeo 11,9 grama opojne droge heroina, koja se ima uništiti nakon pravosnažnosti presude, imajući u vidu da za ove predmete zakon predvidja obavezno oduzimanje.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka, koji se odnose na nagradu braniocu po službenoj dužnosti adv. Bojić Vladimiru u iznosu 3.094,00 eura, koji iznos je dužan uplatiti na račun Budžeta CG, a na ime paušala iznos od 100,00 eura, koje je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, koji se vodi kod Societe GeneR. Group AD Podgorica, sve u roku od 15 dana po pravosnažnosti presude pod prijetnjom prinudnog izvršenja, a sve u skladu sa sporazumom o priznanju krivice koji je zaključen izmedju stranaka.

Sa izloženog, a shodno odredbi čl. 303 st.1 i 2 i 374 Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 25.05.2017.godine
SUDIJA
Vesna Moštrokol s.r.

PRAVNA POUKA
Protiv ove presude nije dozvoljena žalba.

Za tačnost otpravka ovjerava
___________________