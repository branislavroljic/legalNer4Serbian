K.br.128/17
U IME CRNE GORE
OSNOVNI SUD U KOLAŠINU kao prvostepeni krivični po sudiji Mirjani Čepić,uz učešće zapisničara Bošković Slavke,u krivičnom predmetu protiv okrivljenog Č. I. iz K.a, zbog krivičnog djela ugrožavanje sigurnosti iz čl.168 st1 Krivičnog zakonika, postupajući po optužnom predlogu ODT iz Kolašina Kt.br. 138/17od 15.09.2017 .godine, nakon održanog glavnog javnog pretresa dana 13.10.2017.godine u prisustvu zastupnika optužnog akta Rukovodioca ODT Vojislava Grujića i okrivljenog donio je i javno objavio

P R E S U D U
OKRIVLJENI: Č. I.JMBG... od oca Lj. i majke A. rođene J.rođen...godine u B. nastanjen u K. ul.IV .bb, C., državljanin CG, nezaposlen, neoženjen, završio srednju školu, lošeg imovnog stanja, do sada osuđivan, govori crnogorskim jezikom .

KRIV JE
Zato što je:

Dana 01.08.2017 godine oko 00,30h,ispred ugostiteljskog objekta ,,N.,,u ul.1.,svjestan svog djela čije je izvršenje htio,znajući da je isto zabranjeno,ugrozio sigurnost oštećenog V. Z.,prijetnjom da će napasti na njegov život i tijelo,na način što je pozvao oštećenog da izadje ispred ugostiteljskog objekta ,a zatim, dok su stajali jedan naspram drugog,u pravcu oštećenog usmjerio pištolj ,koji po svom spoljašnjem izgledu podsjeća na pravi,te ga repetirao ,što je kod oštećenog izazvalo osjećaj straha i nesigurnosti.

-Čime je izvršo krivično djelo ugrožavanje sigurnosti iz čl.168 stav 1 Krivičnog zakonika,
Pa ga sud primjenom citirane zakonske odredbe i čl. 2,4,5,14,32,39 Krivičnog zakonika i čl.229 i 374 ZKP-a osuđuje na
NOVČANU KAZNU
U iznosu od 600,00€ koju okrivljeni ima platiti u roku od 15 dana od dana pravosnažnosti presude.

Ako osuđeni ne plati novčanu kaznu u ostavljenom roku , sud će istu zamijeniti kaznom zatvora, tako što će za svakih započetih 25,00€ novčane kazne odrediti jedan dan kazne zatvora, stim da kazna zatvora ne može biti duža od 6 mjeseci.

Ako osuđeni plati samo dio novčane kazne, sud će ostatak kazne srazmjerno zamijeniti kaznom zatvora, a ako osuđeni isplati ostatak novčane kazne, izvršenje kazne zatvora će se obustaviti.

Obavezuje se okrivljeni da na ime sudskog paušala uplati iznos od 30,00€ na račun budžeta CG br.832-196-94,prednje u roku od 15 dana od dana pravosnažnosti presude pod prijetnjom prinudnog izvršenja.

Oštećeni V. Z. radi ostvarivanja imovinsko pravnog zahtjeva upućuje se na parnicu.

O b r a z l o ž e nje
ODT iz Kolašina svojim optužnim aktom Kt.br.138/15 od 15.09.2017.gdoine stavio je na teret okrivljenom Č. I.krivično djelo ugrožavanje sigurnosti iz čl.168 stav 1 Krivičnog zakonika CG, na način mjesto i vrijeme činjenično i pravno opisano izrekom presude.Pri podnijetom optužnom aktu rukovodilac ODT Vojislav Grujić ostao je do okončanja glavnog pretresa predlažući u završnoj riječi da sud okrivljenog oglasi krivim i osudi po zakonu.

Okrivljeni je u svojoj odbrani priznao u cjelosti izvršenje krivičnog djela kako je naveo i u svojoj odbrani datoj pred ODT Kolašin Kt.br.138/17 od 12.09.2017.godine, gdje u bitnom navodi da je toga dana bio na bazenu kod porodične kuće svog đeda, da je uzeo plastični pištolj koji posjeća na pravi i može da se repertira.Nešto poslije ponoći otišao je u ugostiteljski objekat sa V. G. u kojem je sjedio oštećeni.Pozvao je oštećenog da izađe napolje, stajali su jedan naspram drugog , kada okrivljeni podiže pištolj i usmjerava ga u pravcu oštećenog, istovremeno ga repetirajući .Oštećeni odmah ulazi u lokal "N." uzimi barsku stolicu i gađa u pravcu oštećenog. Okrivljeni navodi da mu je bila namjera da zaplaši oštećenog, te da pištolj nije bio pravi ,već da podsjeća na pravi, i može da izazove osjećaj straha kod oštećenog.U završnoj riječi ostao je pri datom priznanju tokom glavnog pretresa i izrazio kajanje zbog pričinjenog djela, te tražio da sud prilikom odmjeravanja krivične sankcije kao olakšavajuću okolnost tretira činjenicu da je priznao izvršenje krivičnog djela.

Kako je okrivljeni u cjelosti priznao izvšrenje krivičnog djela ,te je odbrana saglasna činjenicama i dokazima u spisima predmeta, kao i navodima samog optužnog akta ,sud je istu prihvatio kao istinitu i nesumnjivo utvrdio da su se u radnjama okrivljenog stekli svi elementi bića krivičnog djela ugrožavanje sigurnosti iz čl.168 stav 1 Krivičnog zakonika.Kako nije bilo razloga za oslobađanje od krivične odgovornosti to je sud okrivljenog oglasio krivim i krivično pravno odgovornim.

Cijeneći psihički odnos učinioca prema djelu sud nalazi da je isti postupao sa direktnim umišljajem, svjestan svog djela i znajući da je njegovo djelo zabranjeno ,a istovremeno htio njegovo izvršenje.

Sud je svoju odluku , temeljio na iskazu okrivljenog, te obzirom da je priznanje dato u potpunosti, i prihvaćeno kao istinito, saglasno čl.340 ZKP-a u dokaznom postupku izveo je samo dokaze od kojih zavisi vrsta i težina krivične sankcije, pa je vršeći uvid u izvod iz KE za okrivljenog utvrdio da je isti do sada osuđivan i to presudom Osnovnog suda Kolašin K.br.116/14 od 05.02.2015. godine na uslovnu osudu 3 mjeseca zatvora na jednu godinu, zbog krivičnog djela iz čl.399 Krivičnog zakonika.

Opredjeljujući se za krivičnu sankciju kod okrivljenog sud je na njegovoj strani kao olakšavajuće okolnosti cijenio dato priznanje, kao i činjenicu da je riječ o osobi mlađe životne dobi, činjenicu da je do sada osuđivan sud je cijenio kao otežavajuću.Kako je za ovo krivično djelo predviđena novčana kazna ili kazna zatvora do jedne godine sud je okrivljenog osudio na novčanu kaznu u iznosu od 600,00€, koja je po mišljenju suda adekvatna sankcija ličnosti počinioca i djela stavljenog mu na teret.Nadalje je mišljenja da će se istom postići svrha kažnjavanja predviđena čl.32 Krivičnog zakonika.

Sud je okrivljenog obavezao na plaćanje sudskog paušala u iznosu od 30,00€ koji je srazmjeran dužini trajanja postupka i imovinskim prilikama okrivljenog a shodno čl.229 ZKP-a.

Oštećeni V.Z. radi ostvarivanja imovinsko pravnog zahtjeva upućen je na parnicu shodno čl.239 stav 2 u vezi stava 1 ZKP-a.

Sa svega naprijed iznijetog odlučeno je kao u izreci presudi saglasno čl.374 ZKP-a.

OSNOVNI SUD U KOLAŠINU

Dana 13.10.2017.godine
Zapisničar, Sudija
Bošković Slavkas.r. Mirjana Čepić s.r.

PRAVNA POUKA: protiv ove presude može se izjaviti žalba Višem sudu uB.Polju u roku od 8 dana od dana prijema iste.Žalba se podnosi preko ovog suda.