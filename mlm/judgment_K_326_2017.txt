Posl.br. K. 326/17/17
U IME CRNE GORE
OSNOVNI SUD U K., kao nadležni prvostepeni krivični sud, po sudiji D.S., uz učešće zapisničara V.P.u krivičnom postupku protiv okrivljenog D.D., zbog krivičnog djela izazivanje opšte opasnosti iz čl. 327 st. 4 u vezi st. 1 KZ CG, koji se vodi po optužnom predlogu ODT K.Kt.br. 446/16 od 04.05.2017.g., nakon održanog glavnog i javnog pretresa dana 13.06.2019. g.u prisustvu državne tužiteljke ODT-a K. A.M. i okrivljenog, dana 14.06.2019. g. je donio i javno objavio sledeću

P R E S U D U
OKRIVLJENI D.D.,JMBG.,od oca D.i majke B. rođene B., rođen 28.10.1987.g. u K., stalno nastanjen u B.,Ž.f.bb,državljanin R.H.,elektrotehničar,oženjen,otac jednog maloljetnog djeteta, sa završenom SSS, srednjeg imovnog stanja, neosuđivan, protiv koga se ne vodi postupak za drugo krivično djelo,

Na osnovu člana 373 st. 1 tač. 2 ZKP-a
OSLOBAĐA SE OD OPTUŽBE
Da je,
Dana 19.07.2013.g., oko 00:15 časova, na otvorenom šanku "C.", a koji se nalazi ispred S.grada u B., O.B., opšte opasnom radnjom izazvao opasnost za tijelo oštećenih L.V., A.D. i A.I., svjestan da svojom radnjom može učiniti krivično djelo, ali olako držeći da do toga neće doći ili da će to moći spriječiti, na način što je kao zaposlen na tom otvorenom šanku, pripremao alkohona pića - koktele "Flamings sparks" za oštećene, a čije serviranje podrazumijeva da se oko postavljenih čašica na šanku zapali malo alkohola kako bi se imao vizuelni doživljaj kao da čašice gore, a što je isti uradio, pa kad je krenuo da zapali taj alkohol, vatra se nekontrolisano proširila na oštećene koji su se nalazili sa druge strane šanka, usled koje vatre su oštećeni zadobili lake tjelesne povrede i to: ošt.L.V. lake tjelesne povrede u vidu opekotine obije strane lica, nosa i čela, ošt.A.D. lake tjelesne povrede u vidu opekotine desne šake, nosa, desne usne školjke i trbuha, a ošt. A. I. lake tjelesne povrede u vidu opekotine desne nadlanice,
- čime bi učinio krivično djelo izazivanje opšte opasnosti iz čl.327 st.4 u vezi st.1 KZCG.

Troškovi krivičnog postupka padaju na teret budžetskih sredstava suda.

O b r a z l o ž e n j e
ODT K.je optužnim aktom Kt.br. 446/16 od 04.05.2017. g. stavilo na teret okrivljenom D.D. izvršenje krivičnog djela izazivanje opšte opasnosti iz čl. 327 st. 4 u vezi st. 1 KZ CG.

O.D.je u svojoj odbrani izjavio da ne priznaje izvršenje krivičnog djela koje mu je stavljeno na teret i krivicu za isto, te je naveo da je 2013.g. bio suvlasnik otvorenog šanka C., koji se nalazi ispred S.g. u B. i da tu puno omladine izlazi tokom ljetnih mjeseci, te da se sjeća da je predmetni događaj bio u noći 18./19.07.2013.g., kada je odmah poslije ponoći bila velika gužva, a da ga u tom slučaju obično koktel majstor zamoli da odradi neke manje zahtjevne koktele da bi on mogao da stigne. Objasnio je da zna da je jedno društvo stajalo za obližnjim stolom i da su isti tražili da im se napravi koktel Flamings sparks,koji se sastoji od 16 malih čašica kao za rakiju, koji se postave na šanku, pa da se okolo sipa malo alkohola,stavi malo cimeta,i da se to zapali, pa da se ima vizuelni ugođaj kao da gore čašice.Dalje je naveo da se taj alkohol pije na slamčicu kroz tzv. plamen i da je to sve kontrolisano i da se radi o vrlo malom plamenu visine od 2 cm maksimalno.Objasnio je da su za taj prvi koktel svi oni prišli na šank i ispili ga,a da su zatim zatražili još jedan, pa da ga je barmen zamolio da ga pripremi.Pojasnio je da je taj momak došao kada je postavio čašice i alkohol i da se isti naslonio rukom koju je postavio tačno u taj alkohol,kako bi se fotografisao,pa da je istog zamolio da se skloni,što je on isprva uradio.Dalje je naveo da je,kada je krenuo da zapali taj alkohol, taj momak oborio čašicu sa alkoholom koji se nalazio unutra, a zatim da je njemu, kada je htio da podigne tu čašicu,u ruci bila boca sa alkoholom i da je došlo do kontakta vatre i alkohola i da je krenuo plamen koji je zahvatio tog momka u predjelu ruke i to one koju je držao,onako pijan,umočenu u alkohol kako bi se fotografisao,a da se zatim proširio na njegovu majicu.Naveo je da je preskočio preko šanka i skinuo mu majicu i odmah neutralisao vatru i da ga je poveo do toaleta i da je tada vidio da se ne radi o velikim povredama.Objasnio je da mu je ponudio da ga povede u neku privatnu ordinaciju na pregled,međutim da je on tražio da ide u hitnu,pa da ga je tamo i poveo.

U dokaznom postupku koji je proveden u cilju utvrđenja činjeničnog stanja, sud je proveo sljedeće dokaze: saslušao je svjedoka N.P.na glavnom pretresu od 21.12.2018. g., uz saglasnost stranaka pročitan je iskaz svjedoka ošt.L.V.na zapisniku prvog O.javnog tužilaštva B.br.16/2017 od 19.04.2017.g., te je uz saglasnost stranka pročitan nalaz i mišljenje sudskog vještaka dr N.R. od 20.07.2015. g.,na saglasnost stranaka je pročitan iskaz svjedoka N.I.sa zapisnika od 25.06.2018. g., pročitan je izvještaj ljekara jedinice za HMP u B. br.protokola 6564 na ime L.V.,te izvještaj ljekara jedinice za HMP u B.br. protokola 6563 na ime A.D., kao i izvještaj ljekara jedinice za HMP u B. br. protokola 6565 na ime A.I.,te je izvršen uvid u rješenje Područnog organa za prekršaje PP. 1291/13.

Svjedok N.P. je u svom iskazu, datom na glavnom pretresu od 21.12.2018. g.,naveo da je kritične večeri bio na poslu zajedno sa okrivljenim, da je noć bila ista kao i svaka druga. Zna da su on i D.znali da pomažu zaposlenima u šanku kada je gužva, a te noći je D. pomagao da pravi koktele i sjeća se da su za šankom bili neki momci i neke djevojke. On im je napravio koktele, a oni su krenuli da se slikaju i u jednom momentu neko od njih je oborio koktel koji je gorio.Taj koktel je polio nekog od njih, pa je počela da gori majica, a D. je tada bio zauzet u šanku sa nečim drugim i nije odmah vidio, a kada je vidio, skočio je i tom momku skinuo majicu i nakon toga je pozvana hitna pomoć.

Svjedok oštećena L.V. navela je da se događaj desio u noći između 18. i 19. jula 2013. g. i da je bila u društvu sa njenim drugaricama, da ih je bilo sedam i da je među njima bila i njena drugarica I.A.,a da im se kasnije pridružio i njen brat od strica A.D..Objasnila je da se sjeća da su bili u nekom kafiću, da su to bili šankovi u B., ali da se sada tačnog naziva kafića ne sjeća.Navela je da je za šankom bila priprema zapaljivih koktela od strane barmena i da su, kada su došli u taj kafić, prvo sjeli za sto, a da su potom prišli šanku na kome su se pravili ti kokteli i da su tada sa njom bili u društvu A.I. i A.D. i da su oni gledali kako se to pravi, a da se ona u tom trenutku mob. telefonom dopisivala sa nekim, ali da se ne može sjetiti sa kim. Navela je da je u jednom trenutku osjetila plamen u predjelu lica i kose u čeonom predjelu i da je u tom trenutku instinktivno pomjerila glavu u desno kako bi izbjegla plamen i da je tada udarila u zvučnik koji se tu nalazio.Dalje je navela da su je nakon toga drugara odvela do kupatila, a da je potom tu došla i Isidora. Navela je da ne zna šta se tada dešavalo sa D.,da su potom Isidora i ona sa drugaricama sjele u taksi i otišle do hitne pomoći kako bi ih ljekari pogledali i ukazali potrebnu medicinsku pomoć. Takođe je navela da se sjeća da su bili u policijskoj stanici gdje su davali izjavu povodom tog događaja i da je tom prilikom bila prisutna osoba iz Centra za socijalni rad, obzirom da su svi, izuzev D. bili maloljetni. Navela je da se ne sjeća barmena koji je pripremao te zapaljive koktele i da ne može da se izjasni na koji način je taj plamen sa koktela ožario njih po licu i kosi jer se dopisivala mobilnim telefonom kada se taj događaj desio. Objasnila je da se tada I. A. nalazila sa njene lijeve strane, a D. tu pored njih. Objasnila je da se sve to jako brzo desilo, da je prvo vidjela čaše sa koktelom, a da je naredno što je osjetila bio taj plamen na licu i da se uplašila i da nije znala u tom trenutku šta se dogodilo. Objasnila je da pretpostavlja da se cio događaj slučajno desio i da je neko iz njenog društva pričao da je sreo tog barmena, čije ime ona ne zna i da se taj barmen tom nekom iz njenog društva izvinjavao.Takođe je navela da se sjeća i toga da je trebalo drugi dan da idu u policijsku stanicu i da daju izjavu vezano za vlasnika tog kafića koji je prodavao alkohol mal. licima i da je sa njima bila i mama njene drugarice A. I. i da joj je tada u policijskoj stanici rečeno da je taj vlasnik tog kafića gdje se to sve desilo kažnjen zbog prodaje alkoholnog pića mal. licima. Objasnila je da su A.I. i A.D. njeni prijatelji i da oni žive u inostranstvu i to da I. studira u Italiji, dok je A.D. fotograf i maneken i da je stalno na putu. Navela je da nema saznanja kada će oni biti u Srbiji. Takođe je navela da se ne pridružuje krivičnom gonjenju i da ne ističe imovinskopravni zahtjev.

Iz nalaza i mišljenja sudskog vještaka drN.R.od 20.07.2015.g.prozilazi da su dana 18./19.07.2013.g. od strane ljekara hitne med.pomoći u B. pregledani A.D.,A.I. i L.V. i da su tom prilikom kod A.D.dijagnost.tjelesne povrede i to opekotine desne šake,nosa, desne ušne školjke i trbuha i da su iste posledica dejstva visoke toplote,moguće plamena.Dalje proizilazi da se u vrijeme nanošenja te povrede kvalifikuju kao lake tjelesne povrede.

Takođe proizilazi da je kod A.I. dijagnost. tjelesna povreda opekotina desne nadlaktice koja je posljedica dejstva visoke toplote,moguće i plamena i da se istau vrijeme nanošenja kvalifikuje kao laka tjelesna povreda a da su kod L.V. dijagnostikovane tjelesne povrede opekotine obije strane lica,nosa i čela koje su posljedica dejstva visoke toplote,moguće i plamena,a da se iste u vrijeme nanošenja kvalifikuju kao lake tjelesne povrede.

Iz izvještaja ljekara jedinice za HMP u B. br. protokola 6564 na ime L.V.,utvrđuje se da je ista bila u toj ustanovi, da je konstatovan njezin klinički nalaz i da je upućena da se javi izabranom doktoru.

Iz izvještaja ljekara jedinice za HMP u B.br. protokola 6563 na ime A. D. utvrđuje se da je isti bio u toj ustanovi , da je konstatovan njegov klinički nalaz i da je upućen da se javi izabranom doktoru.

Iz izvještaja ljekara jedinice za HMP u B. br. ptokola 6565 na ime A.I., utvrđuje se da je ista bila u toj ustanovi, da je konstatovan njen klinički nalaz i da je upućena da se javi izabranom doktoru.

Iz rješenja Područnog organa za prekršaje PP. 1291/13 proizilazi da su rješenjem tog organa oglašeni krivim DOO F. W. i P.N.,zbog prekršaja iz čl. 25 st. 3 Zakona o javnom redu i miru, odnosno što je to pravno lice prodavalo I omogućavalo korišćenje pića mal. licima L.V.,K.M.,T.M. i A.I.u periodu od 23:00 časa dana 18.07.2013.g., a da je P. N. kao odgovorno lice u tom pravnom licu propustio dužni nadzor i dozvolio da to pravno lice prodaje i omogućava korišćenje alkohola i pića naprijed navedenim maloljetnicima.

Svjedok I. N.je u svom iskazu, datom na zapisniku od 25.06.2018. g., naveo da on kritične prilike bio na predmetnom šanku, bila je gužva, a on je inače koktel majstor i za to ima sertifikat, a kako je bila gužva, zamolio je ovdje okrivljenog da on napravi flejm koktel koji je bio poručen od gostiju šanka, a mislim da i okrivljeni ima sertifikat o pravljenju koktela i on im je, kao i još jedan kolega, uvijek uskakao kada je bila gužva. Sjeća se da je on pristupio pravljenju predmetnog koktela, a na kraju pravljenja istog treba da se pospe cimet i on je prilikom pravljenja koktela tražio da mu doda sambuku (alkoholno piće koje može da se zapali), i on mu je istu dodao i onda je primijetio jednog momka koji se nalaktio na šank kako bi se fotografisao, kojom prilikom mu je lakat skliznuo i on je udario istim u koktel koji je bio u fazi pravljenja, tako da je tu buknula vatra koja mu je zahvatila rukav od majice, pa su oni odmah priskočili i ugasili vatru.Dodao je da je on vidio samo tog momka da je zahvaćen vatrom, kao i da je koktel već bio završen, samo je u isti trebalo staviti cimet,znači koktel je gorio u momentu kada je taj momak isti zakačio laktom, odnosno koktel je bio završen, osim što je trebalo u njega staviti cimet kako bi to sve izgledalo efektnije, a nije vidio nikakvu tečnost da je bila prosuta po šanku.

Na osnovu rezultata cjelokupnog dokaznog postupka,cijeneći sve provedene dokaze pojedinačno i u uzajamnoj povezanosti i u odnosu na odbranu okrivljenog,sud je utvrdio činjenično stanje kao u izreci presude. Krivičnopravno ocjenjujući tako utvrđeno činjenično stanje sud je našao da okrivljeni nije učinio krivično djelo koje mu je optužbom stavljeno na teret.

Naime, okrivljeni je u svojoj odbrani negirao izvršenje krivičnog djela stavljenog mu na teret i krivicu za isto, navodeći da je tačno da je kritične godine bio suvlasnik predmetnog otvorenog šanka i da je u noći 18./19.07.2013. g., poslije ponoći bila velika gužva, te da je po molbi koktel majstora da odradi neke manje zahtjevne koktele to i činio, a jedno društvo mu je tražilo da napravi koktel Flamingos sparks, koji koktel se sastoji od 16 malih čašica kao za rakiju da se iste postave na šanku i okolo sipa malo alkohola, malo cimeta i da se to zapali, pa se ima vizuelni ugođaj kao da gore čašice, a da se taj alkohol pije kroz tzv. plamen slamčicu.Objasnio je da se radi o malom plamenu visine 2 cm maksimum i da su nakon prvog koktela svi prišli šanku i ispili ga, a onda tražili još jedan. Objasnio je da je postavio čašice i alkohol, da je jedan momak došao, naslonio se rukom koju je postavio tačno u alkohol, kako bi se fotografisao, pa ga je zamolio da se skloni, te da je isti upravo kada je krenuo da zapali taj alkohol oborio čašicu sa alkohom koji je bio unutra, ali je on htio da podigne tu čašicu, a da mu je bila boca sa alkoholom u ruci, te da je došlo do kontakta vatre i alkohola, pa da je krenuo plamen koji je zahvatio tog momka u predjelu ruke, pa se proširio na njegovu majicu. Objasnio je da je preskočio preko šanka, da mu je skinuo majicu i neutralisao vatru i da ga je poveo u hitnu.

Dakle, iz odbrane okrivljenog se utvrđuje da je isti oštećenima jednom napravio navedeni koktel i sve je prošlo kako treba, ali drugi put, kada su oštećeni naručili isti koktel i on počeo da ga priprema, oštećeni A.D.se naslonio na šank rukom, upravo na alkohol koji je on već bio posuo, da bi se fotografisao, a okrivljeni ga je zamolio da se skloni, što je oštećeni i uradio. Kada je krenuo da zapali taj alkohol, upravo na način kako se taj koktel sprema, oštećeni A. D.je oborio čašicu sa alkoholom koji se nalazio unutra i tada dolazi do zapaljenja alkohola, koja vatra je zahvatila onaj rukav oštećenog A.D. koji je prethodno umočio u alkohol.

Sud je prihvatio odbranu okrivljenog kao jasnu, istinitu i potpunu, obzirom da je ista potkrijepljena i iskazima svjedoka I.N. i N.P.. Naime, svjedok I.N., koji je bio zaposlen na predmetnom šanku kao koktel majstor, u svom je iskazu naveo da je kritične večeri zamolio okrivljenog da mu pomogne jer je bila gužva, tako da je okrivljeni pristupio pravljenju predmetnog koktela, a na kraju pravljenja istog treba da se pospe cimet i on je prilikom pravljenja koktela tražio da mu doda sambuku (alkoholno piće koje može da se zapali), i on mu je istu dodao i onda je primijetio jednog momka koji se nalaktio na šank kako bi se fotografisao, kojom prilikom mu je lakat skliznuo i on je udario istim u koktel koji je bio u fazi pravljenja, tako da je tu buknula vatra koja mu je zahvatila rukav od majice, pa su oni odmah priskočili i ugasili vatru. Dodao je da je on vidio samo tog momka da je zahvaćen vatrom, kao i da je koktel već bio završen, samo je u isti trebalo staviti cimet, znači koktel je gorio u momentu kada je taj momak isti zakačio laktom, odnosno koktel je bio završen, osim što je trebalo u njega staviti cimet kako bi to sve izgledalo efektnije, a nije vidio nikakvu tečnost da je bila prosuta po šanku.

Svjedok N.P., koji je kritične večeri radio sa okrivljenim, potvrdio je da su on i okrivljeni pomagali zaposlenima kada je bila gužva, a te noći je okrivljeni pomagao praveći koktele i sjeća se da su za šankom bili neki momci i neke djevojke. Okrivljeni im je napravio koktele, a oni su krenuli da se slikaju i u jednom momentu neko od njih je oborio koktel koji je gorio. Taj koktel je polio nekog od njih, pa je počela da gori majica, a okrivljeni je, kada je to vidio, skočio i tom momku skinuo majicu i nakon toga je pozvana hitna pomoć.

Imajući u vidu navedeno, kod činjenice da je odbrana okrivljenog u cjelosti potkrijepljena iskazima imenovanih svjedoka, koji su prisustvovali kritičnom događaju i vidjeli šta se kritične prilike desilo, a kojim iskazima je sud poklonio vjeru, cijeneći ih kao jasne, istinite i objektivne, sud nalazi da nije dokazano da je radnja koju je okrivljeni preduzeo dovela do zapaljenja, tj. da nije dokazano da je upravo radnja okrivljenog izazvala vatru koja se nekontrolisano proširila na oštećene, koji su se nalazili sa druge strane šanka.

Sud je cijenio i iskaz oštećene V.L., koja je potvrdila navode odbrane okrivljenog da su već bili popili jedan koktel "Flamingo sparks", te da su naručili drugi, što jasno ukazuje da su svi oštećeni znali o kakvom koktelu je riječ i kako se on priprema, što znači da su znali ili trebali da znaju da se u momentu pripremanja tog koktela ne treba naslanjati na šank i da obaranje čašice može da dovede do stvaranja vatre većeg obima od onoga što je potrebno za spremanje navedenog koktela, cijeneći i njene navode da su oni prethodno i gledali kako se taj koktel pravi. Međutim, imenovana oštećena, kako sama navodi, uopšte nije vidjela kako je došlo do vatre, obzirom da se u tom periodu dopisivala putem mobilnog telefona, te je navela da ne može da se izjasni na koji način je došlo do toga da ih je plamen zakačio.

Sud je izvršio uvid i u medicinsku dokumentaciju na ime oštećenih, a na osnovu koje je dat nalaz i mišljenje od strane vještaka medicinske struke dr N.R., koji je našao da su kod A.D. dijagnostikovane tjelesne povrede i to opekotine desne šake, nosa, desne ušne školjke i trbuha i da su iste posledica dejstva visoke toplote, moguće plamena, koje povrede se u vrijeme nanošenja kvalifikuju kao lake tjelesne povrede. U nalazu je takođe konstatovano da je kod A.I. dijagnostikovana tjelesna povreda opekotina desne nadlaktice koja je posljedica dejstva visoke toplote, moguće i plamena i da se ista u vrijeme nanošenja kvalifikuje kao laka tjelesna povreda a da su kod L.V. dijagnostikovane tjelesne povrede opekotine obije strane lica, nosa i čela koje su posljedica dejstva visoke toplote, moguće i plamena, a da se iste u vrijeme nanošenja kvalifikuju kao lake tjelesne povrede. Sud je prihvatio nalaz i mišljenje vještaka kao jasan, potpun i objektivan, obzirom da tokom postupka nije bilo primjedbi na isti.

Okrivljenom je na teret stavljeno krivično djelo izazivanje opšte opasnosti iz čl. 327 st. 4 u vezi st. 1 KZCG, dakle da je iz nehata opšteopasnom radnjom izazvao opasnost za tijelo oštećenih. Međutim, cijeneći odbranu okrivljenog, koja nije opovrgnuta, niti dovedena u sumnju nijednim provedenim dokazom, već je ta odbrana potkrijepljena iskazima svjedoka P. i N., koji su bili prisutni kada se desio kritični događaj, dok oštećena V.L. nije vidjela na koji način je došlo do kritične situacije, te se u tom pravcu nije mogla izjasniti, sve kako je naprijed obrazloženo, sud je našao da nije dokazano da je okrivljeni učinio krivično djelo stavljeno mu na teret, zbog čega je istog, na osnovu čl. 373 st. 1 tač. 2 ZKP-a, oslobodio od optužbe.

Sud je odlučio da troškovi krivičnog postupka padaju na teret budžetskih sredstava suda, shodno čl. 230 st. 1 ZKP-a.

Na prednjim razlozima, sud je zasnovao svoju odluku.

OSNOVNI SUD U K.

Dana 14.06.2019. godine
Zapisničar S U D I JA
V. P. D. S.

PRAVNA POUKA: Protiv ove presude dozvoljena je žalba V.sudu u P., u roku od 8 dana od prijema iste, a preko ovog suda.