K.br.29/22
U IME CRNE GORE
OSNOVNI SUD U DANILOVGRADU, kao krivični, sudija Sonja Keković, uz učešće Ane Ivanović, kao zapisničara, u krivičnom predmetu protiv okrivljenog Š. D.a, koga brani branilac, advokat B.D.a iz P., zbog krivičnog djela nedavanje izdržavanja iz čl.221 st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva u Podgorici Kt.br.1666/21 od 20.04.2022. godine, koji je na ročištu povodom odlučivanja o sporazumu o priznanju krivice zastupala Ivana Petrušić Vukašević, tužilac Osnovnog državnog tužilaštva u Podgorici, nakon pravosnažnosti rješenja o usvajanju sporazuma o priznanju krivice, dana 29.07.2022. godine, donio je

P R E S U D U
Okrivljeni Š. D.O, JMBG..., od oca M..a i majke S., rođene V., rođen.... godine u P., sa prebivalištem u D., na adresi ul. Nj. br...., državljanin Crne Gore, razumije crnogorski jezik, njegov jezik je crnogorski, po zanimanju pravnik, razveden, otac jednog djeteta, pismen, završio Pravni fakultet, srednjeg imovnog stanja, osuđivan presudom Osnovnog suda u Danilovgradu K.br.2/10 od 28.12.2011. godine, zbog krivičnog djela iz čl.339 st.3 u vezi st.1 KZ, kojom mu je izrečena uslovna osuda, utvrđena kazna zatvora u trajanju od 30 (trideset) dana, rok provjeravanja 1 (jedna) godina.

Kriv je

Što:

U periodu od 01. aprila 2021. godine do 01. februara 2022. godine, u Danilovgradu, svjestan svog djela, čije je izvršenje htio i znajući da je isto zabranjeno, nije davao izdržavanje za lice koje je po zakonu dužan da izdržava - maloljetnu kćerku S. Š., koja dužnost mu je utvrđena pravosnažnom i izvršnom sudskom odlukom - presudom Osnovnog suda u Danilovgradu P.br.378/20-19 od 13.11.2020. godine, kojom je određeno da na ime izdržavanja svoje maloljetne kćerke S. Š. svakomjesečno isplaćuje iznos u visini od 100,00 eura, na žiro račun njene zakonske zastupnice S.e Š., broj....., koji se vodi kod Crnogorske komercijalne banke AD Podgorica, najkasnije do petog u mjesecu za tekući mjesec,
- čime je izvršio krivično djelo nedavanje izdržavanja iz čl.221 st.1 Krivičnog zakonika Crne Gore.

Pa sud okrivljenom primjenom citiranih zakonskih propisa, te čl. 4, 5, 15, 32, 36, 42, 52, 53 i 54 KZ CG i čl.226, 229 i 374 ZKP-a, i z r i č e
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ako okrivljeni za vrijeme od 1 (jedne) godine od dana pravosnažnosti presude ne učini novo krivično djelo.

Dužan je okrivljeni da na ime troškova krivičnog postupka uplati novčani iznos od 154,00 €, kao i da po osnovu sudskog paušala uplati novčani iznos od 30,00 €, a sve prednje u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva u Podgorici Kt.br.1666/21 od 20.04.2022. godine, okrivljenom Š. D.u je stavljeno na teret izvršenje krivičnog djela nedavanje izdržavanja iz čl.221 st.1 Krivičnog zakonika Crne Gore.

Dana 18.07.2022. godine, uz dopis Osnovnog državnog tužilaštva u Podgorici Kt.br.1666/21 od 15.07.2022. godine, Osnovnom sudu u Danilovgradu dostavljeni su zapisnik o pregovaranju Kt.br.1666/21 od 15.07.2022. godine, zapisnik o saslušanju okrivljenog Š. D.a Kt.br.1666/21 od 15.07.2022. godine i sporazum o priznanju krivice Kt.br.1666/21 od 15.07.2022. godine, zaključen između državnog tužioca Osnovnog državnog tužilaštva u Podgorici Biljane Pavličić i okrivljenog Š. D.a, u prisustvu branioca okrivljenog, advokata B.D.e, a radi odlučivanja o sporazumu o priznanju krivice.

Na ročištu za razmatranje sporazuma o priznanju krivice, održanom dana 29.07.2022. godine, sud je pročitao dokaze predložene optužnim predlogom: iskaz svjedoka i zakonskog zastupnika oštećene mldb. Š. S., njene majke Š. S.e sa zapisnika o saslušanju svjedoka Kt.br.1666/21 od 04.03.2022. godine; presudu Osnovnog suda u Danilovgradu P.br.378/20-19 od 13.11.2020. godine, koja je postala pravosnažna dana 12.01.2021. godine i izvršna dana 28.01.2021. godine; nalaz i mišljenje vještaka medicinske struke, specijaliste medicine rada Doc. Dr. G.M.a od 16.03.2022. godine; izvod iz kaznene evidencije Ministarstva pravde, ljudskih i manjinskih prava Crne Gore KE br.70/2022 od 20.05.2022. godine, na ime okrivljenog Š. D.a; izvršio uvid u rješenje Osnovnog suda u Danilovgradu Kv.br.47/22 od 04.07.2022. godine; pročitao zapisnik o pregovaranju Kt.br.1666/21 od 15.07.2022. godine, sačinjen pred ODT-om u Podgorici, između državnog tužioca Osnovnog državnog tužilaštva u Podgorici Biljane Pavličić i okrivljenog Š. D.a, u prisustvu branioca okrivljenog, advokata B.D.e; zapisnik o saslušanju okrivljenog Š. D.a Kt.br.1666/21 od 15.07.2022. godine, sačinjen pred ODT-om u Podgorici i sporazum o priznanju krivice Kt.br.1666/21 od 15.07.2022. godine, zaključen između državnog tužioca Osnovnog državnog tužilaštva u Podgorici Biljane Pavličić i okrivljenog Š. D.a, u prisustvu branioca okrivljenog, advokata B.D.e.

Iz sadržine pročitanih dokaza, na koje ni okrivljeni, ni njegov branilac nijesu imali primjedbi, sud je zaključio da je državni tužilac pružio dovoljno dokaza o krivici okrivljenog Š. D.a i da je okrivljeni u vrijeme i na način opisan u izreci ove presude učinio krivično djelo nedavanje izdržavanja iz čl.221 st.1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o vrsti i visini krivične sankcije iz sporazuma o priznanju krivice, zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Prednje, imajući u vidu da je okrivljeni priznao izvršenje predmetnog krivičnog djela i činjenicu da se zakonski zastupnik maloljetne oštećene, njena majka Š. S.a nije pridružila krivičnom gonjenju protiv okrivljenog, te je na zapisniku od 18.07.2022. godine, istakla da je okrivljeni izmirio sve obaveze na ime izdržavanja djeteta po presudi Osnovnog suda u Danilovgradu P.br.378/20-19 od 13.11.2020. godine, tako da nema neizmirenih dugovanja, zbog čega i ne postavlja imovinskopravni zahtjev, dok je od otežavajućih okolnosti na strani okrivljenog cijenio raniju osuđivanost presudom Osnovnog suda u Danilovgradu K.br.2/10 od 28.12.2011. godine, zbog krivičnog djela iz čl.339 st.3 u vezi st.1 KZ, kojom mu je izrečena uslovna osuda, utvrđena kazna zatvora u trajanju od 30 (trideset) dana, rok provjeravanja 1 (jedna) godina, pa sud nalazi da će se u konkretnom slučaju izrečenom uslovnom osudom, kojom je okrivljenom Š. D.u utvrđena kazna zatvora u trajanju od 3 (tri) mjeseca, sa rokom provjeravanja u trajanju od 1 (jedne) godine, postići svrha kažnjavanja iz čl.52 KZ CG, te da okrivljeni ubuduće neće činiti ovakva ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZ CG.

Na osnovu čl.226 i 229 ZKP-a, okrivljeni je obavezan da na ime troškova krivičnog postupka uplati novčani iznos od 154,00 €, koji troškovi se odnose na ime nagrade vještaku medicinske struke Doc. Dr. G.M.u za izradu nalaza i mišljenja od 16.03.2022. godine, a takođe je okrivljeni obavezan da po osnovu sudskog paušala uplati novčani iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedene novčane iznose okrivljeni je dužan platiti u roku od 15 dana po pravosnažnosti presude.

Na osnovu izloženog, a u smislu odredbe čl.303 st.1 i čl.374 Zakonika o krivičnom postupku, odlučeno je kao u izreci presude.

ZAPISNIČAR SUDIJA
Ana Ivanović, s.r. Sonja Keković, s.r.

PRAVNA POUKA: Protiv ove presude dozvoljena je žalba Višem sudu u Podgorici, preko ovog suda u roku od 8 dana od dana prijema pismenog otpravka iste, samo u slučaju kada presuda nije u skladu sa zaključenim sporazumom.

DOSTAVITI:

- ODT-u u Podgorici
- Okrivljenom Š. D.u
- Braniocu okrivljenog, advokatu B.D.i
- Po pravosnažnosti, zakonskom zastupniku maloljetne oštećene Š. S., njenoj majki Š. S.i