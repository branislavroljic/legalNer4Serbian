K.br. 416/19
U IME CRNE GORE
OSNOVNI SUD U PODGORICI, po sudiji Đ. G., uz učešće namještenika suda Radević Sanje, kao zapisničara, u krivičnom predmetu protiv okrivljenog V. L., koga brani advokat K. B., zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore u sticaju sa krivičnim djelom ugrožavanje sigurnosti iz čl. 168 st. 2 u vezi st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 13.01.2020. godine, donio je

P R E S U D U
Okrivljeni:

L. V., sa JMBG: xxxxxxxxxxxxx, od oca R. i majke N., rođene P., rođen xx.xx.19xx. godine u Podgorici, sa prebivalištem u mjestu rođenja, B. M. L. br. x, državljanin Crne Gore, po zanimanju radnik u Privrednom društvu ''C. k.'', oženjen, otac troje djece, pismen, sa završenom srednjom školom, lošeg imovnog stanja, osudjivan presudom Osnovnom suda u Podgorici K. br. 1546/08 od 13.02.2013. godine zbog krivičnog djela iz čl. 338 Krivičnog zakonika kojom mu je izrečena uslovna osuda a istom prethodno utvrdjena kazna zatvora u trajanju od 1 (jedne) godine i istovremeno odredjeno da se utvrdjena neće izvršiti ukoliko okrivljeni u roku od 3 (tri) godine po pravosnažnosti presude ne izvrši novo krivično djelo,
KRIV JE
Zato što je:

Dana 23. maja 2019. godine, oko 23,00 časa, u Podgorici, u Bulevaru Mihaila Lalića, svjestan svojih djela čija je izvršenja htio, znajući da su njegova djela zabranjena, suprotno čl. 5 st. 2 u vezi čl. 4 st. 3 tač. 1 i čl. 33 st. 1 Zakona o oružju (''Službeni list Crne Gore'' br. 10/2015), na javnom mjestu, u putničkom vozilu marke ''Kia'' registarskih oznaka PG FP xxx, neovlašćeno nosio vatreno oružje - pištolj marke ''Crvena zastava'' model M57, kalibra 7,62 mm, fabričkog broja C-156667 sa pet metaka kalibra 7,62 mm u okviru, za koje oružje i municiju nije imao izdatu odgovarajuću ispravu o oružju, kada je prijetnjom da će napasti na život i tijelo, oštećenih mldb. Z. B. i mldb. N. I., ugrozio njihovu sigurnost na način što je označeni pištolj izvadio iz putničkog vozila, repetirao ga i usmjerio u pravcu oštećenih, što je kod istih izazvalo osjećaj straha i ugroženosti,
- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore u sticaju sa krivičnim djelom ugrožavanje sigurnosti iz čl. 168 st. 2 u vezi st. 1 Krivičnog zakonika Crne Gore,
Pa sud okrivljenom primjenom čl. 48 st. 1 Krivičnog zakonika Crne Gore za svako krivično djelo prethodno utvrdjuje kaznu zatvora i to:

- za krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore kaznu zatvora u trajanju od 3 (tri) mjeseca,
- za krivično djelo ugrožavanje sigurnosti iz čl. 168 st. 2 u vezi st. 1 Krivičnog zakonika Crne Gore kaznu zatvora u trajanju od 4 (četiri) mjeseca.

Pa sud okrivljenog na osnovu čl. 2, 3, 4 st. 2, 13 st. 1, 15, 32, 36, 36a, 42 st. 1, 48 st. 2 tač. 2 i 51 st. 1 Krivičnog zakonika Crne Gore, i čl. 226 i 374 Zakonika o krivičnom postupku,
OSUĐUJE
Na jedinstvenu kaznu zatvora u trajanju od 6 (šest) mjeseci u koju kaznu mu se uračunava vrijeme provedeno na zadržavanju pred Upravom policije PJ Podgorica od 24.05.2019. godine od 06,00 časova do 24.05.2019. godine do 10,00 časova, a koju kaznu će nakon pravosnažnosti presude izdržavati u prostorijama za stanovanje, s tim da okrivljeni ne smije napuštati prostorije u kojima stanuje, osim u slučajevima propisanim Zakonom kojim se uredjuje izvršenje krivičnih sankcija, a ukoliko okrivljeni jednom u trajanju preko šest časova ili dva puta u trajanju do šest časova samovoljno napusti prostoriju u koju stanuje, sud će mu odrediti da ostatak kazne zatvora izdrži u Upravi za izdrženje krivičnih sankcija.

Obavezuje se okrivljeni da ovom sudu na ime paušala uplati novčani iznos od 30,00 eura, u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva Kt. br. 643/19 od 03.07.2019. godine okrivljenom L. V. stavljeno je na teret krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore u sticaju sa krivičnim djelom ugrožavanje sigurnosti iz čl. 168 st. 2 u vezi st. 1 Krivičnog zakonika Crne Gore.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma o priznanju krivice, državni tužilac, podnijela je sudu dokaze koje je prikupila u prethodnom postupku.

Iz sadržine prikupljenih dokaza na koje okrivljeni i njegov branilac nijesu imali primjedbi, sud je zaključio da je državni tužilac pružio dovoljno dokaza o krivici okrivljenog L. V., i da je okrivljeni u vrijeme i na način opisan u izreci ove presude, izvršio krivična djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore u sticaju sa krivičnim djelom ugrožavanje sigurnosti iz čl. 168 st. 2 u vezi st. 1 Krivičnog zakonika Crne Gore.

Odlučujući o visini krivične sankcije iz sporazuma o priznanju krivice zaključenog između stranaka, sud je cijenio sve okolnosti iz čl. 42 Krivičnog zakonika Crne Gore, koje utiču da kazna bude manja ili veća, pa je kao otežavajuću okolnost cijenio raniju osudjivanost okrivljenog koju je utvrdio iz KE za okrivljnenog, dok je kao olakšavajuću okolnost cijenio porodične prilike okrivljenog, da je oženjen i otac troje djece, pa je najprije na osnovu čl. 48 st. 1 Krivičnog zakonika Crne Gore okrivljenom za svako krivično djelo utvrdio kaznu zatvora i to: za krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore kaznu zatvora u trajanju od 3 (tri) mjeseca i za krivično djelo ugrožavanje sigurnosti iz čl. 168 st. 2 u vezi st. 1 Krivičnog zakonika Crne Gore kaznu zatvora u trajanju od 4 (četiri) mjeseca, pa je na osnovu čl. 48 st. 2 tač. 2 Krivičnog zakonika Crne Gore, okrivljenog osudio na jedinstvenu kaznu zatvora u trajanju od 6 (šest) mjeseci u koju kaznu mu se uračunava vrijeme provedeno na zadržavanju pred Upravom policije PJ Podgorica od 24.05.2019. godine do 06,00 časova do 24.05.2019. godine do 10,00 časova, a koju kaznu će nakon pravosnažnosti presude izdržavati u prostorijama za stanovanje, s tim da okrivljeni ne smije napuštati prostorije u kojima stanuje, osim u slučajevima propisanim Zakonom kojim se uredjuje izvršenje krivičnih sankcija, a ukoliko okrivljeni jednom u trajanju preko šest časova ili dva puta u trajanju od šest časova samovoljno napusti prostoriju u koju stanuje, sud će mu odrediti da ostatak kazne zatvora izdrži u Upravi za izdrženje krivičnih sankcija, nalazeći da je navedena jedinstvena kazna zatvora adekvatna kako ličnosti okrivljenog tako i krivičnim djelima koje je izvršio i da će se istom ostvariti svrha kažnjavanja iz čl. 32 st. 2 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. U jedinstvenu kaznu zatvora sud je okrivljenom uračunao vrijeme provedeno na zadržavanju pred Upravom policije PJ Podgorica, u vremenu naznačenom u izreci presude.

Odluku o paušalu sud je temeljio na osnovu čl. 226 st. 3 Zakonika o krivičnom postupku, pa je obavezao okrivljenog da na ime paušla uplati novčani iznos od 30,00 eura u roku od 15 dana po pravosnažnosti presude.

Sa iznijetih razloga, na osnovu čl. 303 st. 1 Zakonika o krivičnom postupku odlučeno je kao u izreci presude.

OSNOVNI SUD U PODGORICI

Dana, 13.01.2020. godine
SUDIJA
Goran Đuković,s.r.

PRAVNA POUKA:

Protiv ove presude žalba nije dozvoljena.

Z.T.O. Radević Sanja
DN-a: Po primjerak rješenja dostaviti:

- ODT Podgorica
- Okrivljenom Lađić Vesku, na adresu iz spisa predmeta
- Braniocu okrivljenog, advokatu Korać Bojanu
-a/a
- Sudskoj praksi
Postupljeno dana: _________________
Namještenik suda: _________________