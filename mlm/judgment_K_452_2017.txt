K.br.452/17
U IME CRNE GORE
OSNOVNI SUD U PODGORICI, po sudiji Goranu Đukoviću, uz učešće namještenika suda Milene Dabanović, kao zapisničara, u krivičnom predmetu protiv okrivljenog R. V., zbog krivičnog djela građenje objekta bez građevinske dozvole iz čl. 326a Krivičnog zakonika Crne Gore, odlučujući po optužnom predlogu Osnovnog državnog tužilaštva Kt.br.116/15 od 08. juna 2017. godine (izmjenjenog na glavnom pretresu), koji je zastupala savjetnica ODT-a Podgorica D. I., nakon glavnog i javnog pretresa održanog dana 07.09.2017. godine, u prisustvu stranaka, donio je i i istog dana javno objavio

P R E S U D U
OKRIVLJENI: R. V., od oca S. i majke M., rođene Ć., rođen .... godine u P., Republika K., sa prebivalištem u P., ul. G. S. O. bb, državljanin Crne Gore, oženjen, otac dvoje mldb. djece, sa završenom srednjom školom, neosuđivan

KRIV JE
Zato što je:

Od početka 2013. godine pa do 27.11.2014. godine u P., u naselju K. G. bb, postupajući protivno odredbi čl. 69 Zakona o uredjenju prostora i izgradnji objekata izvodio gradjevinske radove, bez prethdono pribavljene gradjevinske dozvole, na način što je na kat.parceli br.... KO M., gradio objekat tipa porodične kuće, dimenzija u osnovi 11,0 mx11,0m koji objekat nije bio radjevinski završen, već su na istomizbetonirani temelji, postavljen cokl, visine 40,0 cm2, nulta betonska ploča, ozidani zidovi prizemlja i izbetonirani vertikalni serklaži, pri čemu je bio svjestan svog djela i htio njegovo izvršenje, znajući da je njegovo djelo zabranjeno
-čime je izvršio krivično djelo gradjenje objekta bez gradjevinske dozvole iz čl.326 a Krivičnog zakonika Crne Gore,
Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 45, 46, 52, 53 i 54 Krivičnog zakonika Crne Gore, te čl. 226 i 374 Zakonika o krivičnom postupku, i z r i č e,
USLOVNU OSUDU

Kojom mu prethodno utvrdjuje kaznu zatvora u trajanju od 3 (tri) mjeseca i istovremeno odredjuje da se utvrdjena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.

Obavezuje se okrivljeni da ovom sudu na ime troškova krivičnog postupka uplati novčani iznos od 30,00 eura na ime paušala, u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva iz Podgorice KT.br.116/15 od 08. juna 2017. godine, okrivljenom R. V. stavljeno je na teret krivično djelo građenje objekta bez građevinske dozvole iz čl. 326a Krivičnog zakonika Crne Gore. Zastupnik optužbe je, prije završnih riječi, izmjenio dispozitiv optužnog akta, na način kao u izreci presude, pa je ostao pri tako izmjenjenom optužnom predlogu i predložio je sudu da okrivljenog oglasi krivim i osudi po zakonu.

Iznoseći odbranu na glavnom pretresu okrivljeni je ponovio navode odbrane iz prethodnog postupka, gdje je istakao da je negdje 2013. godine, od jednog lica kupio plac u naselju K. Gora, za iznos od 1.200,00 eura, iako je znao da se radi o državnom zeljištu. Odmah nakon što je kupio ovu zemlju počeo je da gradi kuću, iako nije imao građevisku dozvolu, niti je podnosio zahtjev za istu. Pojasnio je da je raseljeno lice sa Kosova i da je morao na neki način da rješava stambeno pitanje. Istakao je da je svjestan da je gradio objekat bez građevinske dozvole.Okrivljeni je na glavnom pretresu još i pojasnio da je izgradnju predmetnog objekta započeo početkom 2013. godine.

Okrivljeni je u zavšnoj riječi izjavio da je otac dvoje djece i raseljeno lice.

Sud je u dokaznom postupku na saglasan predlog stranaka pročitao iskaz svjedoka A. O. sa zapisnika u prethodnom postupku Kt.br.116/15 od 08.06.2017. godine, pročitao je zapisnik o inspekcijskom pregledu Uprave za inspekcijske poslove br.0401/1-2 od 27.11.2014. godine, pročitao je zapisnik o izvršenom inspekcijskom pregledu Uprave za inspekcijske poslove broj 0401/1-1 od 08.12.2014. godine, pročitao je rješenje Uprave za inspekcijske poslove Odsjeka za inspekciju i zaštitu prostora br. UP 1-0401/2015-34 od 19.01.2015. godine, dok nije provodio izvod iz Ke za okrivljenog, imajući u vidu da je okrivljeni rođen na K., pa bi provođenje ovog dokaza vodilo odugovlačenju ovog postupka.

Iz iskaza svjeodoka O. A. proizilazi da se ne sjeća predmetne kontrole, zbog brojnosti kontrola koje vrši kao inspektor zaštite postora. Međutim, istakla je i da su svi navodi iz zapisnika o inspekcijskim pregedima tačni.

Iz zapisnika o inspekcijskom pregledu Uprave za inspekcijske poslove- Odsjeka za zaštitu prostora od 27.11.2014. godine, proizilazi da je izvršen inspekcijski pregled objekta koji se nalazi u KO M. na kat. parceli ..... Da postupku vršenja kontrole nije prisustvovao subjekt nadzora, jer se nije odazvao. Konstatoano je da se na predmetnoj kat. paceli gradi objekat dimenzija u osnovi 11,0x11,0. Da je od građevinskih radova urađeno sljedeće: AB temelji, AB sokl, ozidani zidovi prizemlja blok opekom, ošalovani vertikalni serklaži. Da na mjestu izgradnje objekta nije istaknuta tabla o izdatoj građevinskoj dozvoli.

Iz citiranog zapisnika o insepekcijskom pregledu od 08.12.2104. godine, proizilazi da je inspektor zaštite prostora A. O., upoznala R. V. o inspekcijskom pregledu koji je izvršen na predmetnom objektu od 27.11.2014. godine.

Iz rješenja Uprave za inspekcijske poslove- Odsjeka za inspekciju zaštite prostora od 19.01.2015. godine, proizilazi da je prinudno zapečaćen objekat koji gradi R. V., dimenzija u osnovi cca11,0 mx11,0m, na kat. parceli broj : .... KO M., u naselju K. G. bb u Podgorici.

Okrivljeni R. V. priznaje izvršenje krivičnog djela. Branio se da je početkom 2013. godine, bez građevinske dozvole započeo gradnju predmetnog objekta na državnom zemljištu, koje je kupio od izvjesnog lica za novčani iznos od 1.200,00 eura, da za navedeni objekat nije imao građevinsku dozvolu i da je bio svjestan da to predstavlja krivično djelo. Odbranu okrvljenog sud je cijenio kao istinitu, sveobuhvatnu i potpunu, a nema ni jedne naznake da je njegovo prizanje tokom čitavog postupka dato uz eventualnu primjenu sile ili prijetnje. Priznanje okrivljenog je potvrđeno iskazom svjedoka A. O. i zapisnikom o izvršenom inspekcijskom pregledu Uprave za inspekcijske poslove Odsjeka inspekcije zaštite prostora iz koga je utvrđeno da je, ovdje svjedok A. O., istog dana, izvršila kontrolu objekta na kat. pareli 1842/1 u KO Masline i da je tom prilikom konstatovano da se na predmetnoj kat. paceli, gradi objekat dimenzija u osnovi 11,0x11,0, da je od građevinskih radova urađeno sljedeće: AB temelji, AB sokl, ozidani zidovi prizemlja blok opekom, ošalovani verikalni serklaži i da na mjestu izgradnje objekta nije istaknuta tabla o izdatoj građevinskoj dozvoli.

Okrivljeni je prekršio odredbu čl. 69 Zakona o uređenju prostora i izgradnji objekata kojom je propisano da se objekat može graditi na osnovu građevinske dozvole i tehničke dokumentacije, pa je ostvario sva obilježja bića krivičnog djela građenje objekta bez građeviske dozvole iz čl. 326 a Krivičnog zakonika Crne Gore.

Okrivljeni je bio svjestan krivičnog djela i htio je njegovo izvršenje, pa je u izvršenju krivičnog dela postupao sa direktnim umišljajem.

Odlučujući o krivičnoj sankciji za okrivljenog, sud je cijenio sve okolnosti iz čl. 42 Krivičnog zakonika Crne Gore, pa je u odsustvu otežavajućih okolnosti, kao olakšavajuće cijenio porodične prilike okrivljenog, odnosno da je oženjen i otac dvoje maloljetne djece, te njegovu pretpostavljenu nesuđivanost, pa je navedene okolnosti na strani okrivljenog cijenio kao naročito olakšavajuće i kaznu mu ublažio po mjeri, na osnovu čl. 45.st.1 tač.3 KZCG, poštujući granice ublažavanja kazne iz čl. 46.st.1 tač.5 KZCG, pa je sud okrivljenom izrekao uslovnu osudu, kojom mu je prethodno utvrdio kaznu zatvora u trajanju od 3 mjeseca i istovremeno odredio da se utvđena kazna neće izvršiti ukoliko okrivljeni u roku od 2 godine po pravosnažnosti presude ne izvrši novo krivično djelo, nalazeći da se izrečenom uslovnom osudom ima ostvariti svrha uslovne osude iz čl. 52.st.2 KZCG, u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika Crne Gore.

Odluku o paušalu, sud je temeljio na odredbi čl. 226 Zakonika o krivičnom postupu, pa je obavezao okrivljenog da ovom sudu na ime paušala uplati novčani iznos od 30,00 eura, u roku od 15 dana o pravosnažnosti presude.

Sa izloženog, odlučeno je kao u izreci presude.

OSNOVNI SUD U PODGORICI

Dana 07.09.2017. godine
SUDIJA
Goran Đuković
D/N-a: Po primjerak presude dostaviti:

- ODT-u Podgorica i
- Okrivljenom.

Postupljeno dana ________________
Namještenik suda _________________