Kvs.13/16
U IME CRNE GORE
VIŠI SUD U PODGORICI, kao prvostepeni po predsjedniku suda – sudiji Savić Borisu, kao predsjedniku krivičnog vanraspravnog vijeća, uz učešće zapisničara Radmile Filipović, u krivičnom predmetu protiv okrivljenog B. G., zbog krivičnog djela zloupotreba službenog položaja putem pomaganja iz čl. 416.st.3. u vezi st.1. u vezi čl. 25. Krivičnog zakonika, nakon pravosnažnosti rješenja Kvs.br.13/16 od 16.02.2016.godine, kojim se usvaja Sporazum o priznanju krivice zaključen dana 24.12.2015.godine, izmedju Specijalnog državnog tužilaštva i okrivljenog B.G., dana 08.03.2016. godine donio je
PRESUDU

Optuženi:

B. G., JMBG ..., od oca - i majke -, rođene -, rođen , u -, sa prebivalištem u P-, ul. M. S. br.-, državljanin Crne Gore, oženjen, otac jednog djeteta, završio elektrotehnički fakultet, lošeg imovnog stanja, neosuđivan,
Kriv je

Zato što je:

U periodu od 21.06.2010.godine, pa do 28.03.2013.godine, u B., svjestan svoga djela čije je izvršenje i htio i znajući da je njegovo djelo zabranjeno kao odgovorno lice- izvršni direktor preduzeća „T. CG“ DOO B., stvaranjem uslova sa umišljajem pomogao u izvršenju krivičnog djela L. R., na način što je postupajući po uputstvima L. M., osnivača preduzeća „T. CG“ DOO B., a koja uputstva je L.M. dobio od organizatora kriminalne grupe S. M., zaključio ugovor broj 01/0011-1/25/0029 od 21.06.2010.godine, o inžinjerskim uslugama, servisu i uslugama izgradnje kanala, sa okrivljenim G. F., odgovornim licem-izvršnim direktorom u pravnom licu W.O.vode DOO iz B., koji je stvaranjem uslova sa umišljajem pomogao u izvršenju krivičnog djela L.R., a koje pravno lice je prethodno zaključilo sa Opštinom B.Sporazum o regulisanju međusobnih obaveza u vezi sa tenderskom procedurom br.60/08 br.001-1814/1 od 08.07.2009.godine, u vezi izgradnje sistema za prečićavanje otpadnih voda za teritoriju O. B., te je na taj način omogućio okrivljenom L. R. predsjedniku O. B. da zloupotrijebi službeni položaj i pribavi protivpravnu imovinsku korist organizovanoj kriminalnoj grupi i pravnom licu – preduzeću „P. I.“ D.O.O. iz P., tako što će iznos od 3.000.000,00 €, vlasništvo O. B.iskoristiti za vraćanje dugova preduzeća „P. I.“ i organizatora kriminalne grupe S.M. prema K. G., pa je u tom cilju, a po uputstvu svjedoka saradnika L. M., a koja uputstva je L. M. dobio od organizatora kriminalne grupe S. M., dana 30.06.2010.godine, sa okrivljenim S. S., odgovornim licem u pravnom licu „B. I.“, koji je stvaranjem uslova sa umišljajem pomogao u izvršenju krivičnog djela L. R., zaključio predugovor, a dana 22.09.2010.godine i ugovor br. 1264 o konsultantskim i inžinjerskim uslugama i uslugama servisiranja za projekat prečišćavanja otpadnih voda O. B., kojim je predviđeno da preduzeće „B.I.“ DOO iz B. obavi servisne usluge i usluge projektovanja, čija vrijednost je 3.000.000,00 €, iako je znao da preduzeće „B. I.“, neće obavljati ugovorene poslove, već će iste izvršavati preduzeće „W. O. v.“, nakon čega je okrivljeni R.L., zloupotrijebio svoj službeni položaj i sa računa O. B. prenio novac na račun preduzeća „W. O. v.“, a nakon toga je okrivljeni G. F. novac u iznosu od 3.000.000,00 €, sa računa „W. O. v.“ prenio na račun preduzeća „T.CG“ DOO B., po avansnoj fakturi br. 99-09/10 od 21.09.2010.godine, koji je sačinio okrivljeni G.B. od kog iznosa novca je okrivljeni B., postupajući po uputstvu L. M., koji je dana 24.09.2010.godine po ispostavljenom avansnom računu okrivljenog S. S. na račun pravnog lica „B. I.“ DOO iz B., prenio novac u iznosu od 2.808.000,00 €, a nakon toga dana 01.09.2011.godine po računu preduzeća „B. I.“ 200.000,00 €, dana 05.09.2012.godine 100.000,00 € i dana 28.03.2013.godine, iznos od 50.000,00 €, koji novac u iznosu od 2.400.000,00 € je okrivljeni S. S. po uputstvima organizatora kriminalne grupe S. M. prenio na račun K. G., a kako bi se izmirio dug okrivljenog S. M. i preduzeća „P. I.“ prema K. G., nastao po ugovoru o pozajmici od 02.12.2008.godine, čime su S. M. i preduzeću „P. I.“ pribavili protivpravnu imovinsku korist u iznosu od 2.400.000,00 €, S. S. u iznosu od 277.000,00 €, koji novac je okrivljeni S. S. podigao sa računa preduzeća „B. I.“ za svoje potrebe, dok su O. B. pričinili štetu u iznosu od 3.000.000,00 €,
- čime je izvršio krivično djelo zloupotreba službenog položaja putem pomaganja iz čl. 416 st.3 u vezi st.1 u vezi čl. 25 Krivičnog zakonika Crne Gore,
pa ga sud primjenom članova 4 stav 2, 32, 36, 42, 45 tač. 3 , 46 st. 1 tač.3 Krivičnog zakonika, te članova 303 st.1, 229, 239 st.2 i 374 Zakonika o krivičnom postupku
OSUĐUJE
Na kaznu zatvora u trajanju od 6 (šest) mjeseci.

Dužan je optuženi na ime troškova krivičnog postupka – paušala uplatiti sudu iznos od 100,00 € u roku od 15 dana po pravosnažnosti ove presude, pod prijetnjom prinudnog izvršenja.

Oštećeni O. B. radi ostvarivanja imovinsko-pravnog zahtjeva upućuje se na parnicu.

O b r a z l o ž e nj e
Optužnicom Specijalnog državnog tužilaštva Crne Gore Kt-S. br. 189/15 od 04.01.2016.godine, optuženom B. G. stavljeno je na teret izvršenje krivičnog djela zloupotreba službenog položaja putem pomaganja iz čl. 416.st.3. u vezi st.1. u vezi čl. 25. Krivičnog zakonika.

Ovu optužnicu je Specijalno državno tužilaštvo dostavilo dana 04.02.2016.godine, istovremeno prilažući Sporazum o priznanju krivice, Zapisnik o pregovaranju i Zapisnik o saslušanju optuženog o priznanju krivice.

Postupajući po navedenom, sud je dana 16.02.2016.godine održao ročište za razmatranje sporazuma, na kojem je pročitao dokaze predložene optužnicom, i to: iskaze svjedoka L. M.i K. G., ugovor broj 01/0011-1/25/0029 od 21.06.2010.godine, sporazum o regulisanju međusobnih obaveza u vezi sa tenderskom procedurom broj 60/08 broj 001-1814/1 od 08.07.2009.godine, ugovor broj 1264 od 22.09.2010.godine, avansna fakture broj 99-09/10 od 21.09.2010. godine, ugovor o pozajmici od 02.12.2008. godine zaključen između kapisoda G. i preduzeća “P.I.”, izvod iz računa preduzeća “T. CG” DOO B. o plaćanjima prema preduzeću “B. industries” DOO B., izvod iz računa preduzeća “B. i.” DOO B. o plaćanju K.G., zapisnik o pregovaranju od 24.12.2016.g, zapisnik o saslušanju okrivljenog u okviru pregovaranja o zaključenju sporazuma o priznanju krivice od 24.12.2015.g. godine i sporazum o priznanju krivice od 24.12.2015. godine.

Na ročištu se ovlašćeni prestavnik O. B. M. A. izjasnila da nema primjedbi na tekst sporazuma i da isti ne utiče negativno na potraživanja O. B. u iznosu od tri miliona eura i da će O. u drugoj proceduri potraživati ova sredstva.

Iz sadržine izvedenih dokaza na koje je optuženi i njegov branilac nijesu imali primjedbe, proizilazi da je zamjenik tužioca na radu u Specijalnom tužilaštvu, pružio dovoljno dokaza o krivici optuženog, pa sud, a nakon što je u svemu prihvatio sporazum o priznanju krivice, utvrđuje da je optuženi u vrijeme i na način opisan u izreci presude izvršio krivično djelo krivično djelo zloupotreba službenog položaja putem pomaganja iz čl. 416 st.3 u vezi st.1 u vezi čl. 25 Krivičnog zakonika Crne Gore, pa ga je oglasio krivim.

Odlučujući o krivičnoj sankciji, koja je utvrđena u skladu sa sporazumom o priznanju krivice zaključenom između stranaka ovaj sud je našao da je krivična sankcija za navedena krivična djela o kojoj su se saglasili zamjenik tužioca na radu u Specijalnom tužilaštvu i okrivljeni, kazna zatvora u trajanju od 6 (šest) mjeseci izrečena u skladu sa odredbama Krivičnog zakonika i odgovara svrsi izricanja krivičnih sankcija. Optuženi je u potpunosti priznao izvršenje navedenih krivičnih djela, isti je porodičan čovjek, oženjen, lošeg imovinog stanja, neosuđivan, pa navedene okolnosti po nalaženju suda imaju karakter naročito olakšavajućih okolnosti iz člana 45 i 46 KZ i takve su prirode da će se u konkretnom slučaju i sa ublaženom kaznom postići svrha kažnjavanja. Sud je mišljenja da odmjerena kazna zatvora u trajanju od 6 (šest) mjeseci neophodna i dovoljna za ostvarenje svrhe kažnjavanja, te da će spriječiti optuženog i uticati na njega da ubuduće ne vrši krivična djela, kojom kaznom je izražena društvena osuda za krivično djelo i obaveza poštovanja zakona, jačanje morala i uticaja na razvijanje društvene odgovornosti, čime će u potpunosti biti ostvarena svrha kažnjavanja iz člana 32 KZ, a u okviru opšte svrhe izricanja krivičnih sankcija iz čl. 4 st. 2 istog zakonika.

Odluka o troškovima krivičnog postupka zasnovana je na odredbi člana 229 ZKP, dok je odluka o imovinsko-pravnom zahtjevu zasnovana je na članu 239 stav 2 ZKP.

Na osnovu izloženog, a u primjenom citiranih zakonskih odredbi odlučeno je kao u dispozitivu presude.

VIŠI SUD U PODGORICI
Dana 08.03.2016. godine
ZAPISNIČAR, PREDSJEDNIK SUDA-VIJEĆA,
Radmila Filipović,s.r. Boris Savić,s.r.

Za tačnost otpravka tvrdi i ovjerava
namještenik suda
_____________________