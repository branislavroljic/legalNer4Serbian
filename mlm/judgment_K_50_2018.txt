K.br. 50/2018
U IME CRNE GORE
VIŠI SUD U PODGORICI, kao prvostepeni krivični po sudiji Vladimiru Novoviću, kao pojedincu, uz učešće namještenika Hide Rašić kao zapisničara, u predmetu protiv optuženog B. D., koga brani Ljesar Spasoje, advokat iz Tivta, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, po optužnici Višeg državnog tužilaštva u Podgorici Kt.br. 63/18 od 07.05.2018. godine, koju je na ročištu povodom odlučivanja o sporazumu o priznanju krivice zastupao Miloš Šoškić, Državni tužilac u VDT-u u Podgorici, nakon donešenog rješenja o usvajanju sporazuma o priznanju krivice od 05.06.2018.godine, dana 05.06.2018. godine, donio je
P R E S U D U
Optuženi: B. D., JMBG ........... zvani „B.“ od oca M. i majke N., rođene K., rodjen ... godine u K., sa mjestom prebivališta u T., ...... državljanin Crne Gore, neoženjen bez djece, završio srednju školu, pismen, zaposlen u preduzeću “Astek” iz Budve, lošeg imovnog stanja, neosuđivan, lišen slobode od 06.04.2018.godine od 09,20 časova do 06.04.2018.godine do 19,10 časova.

Kriv je

Što je:

Dana 06.04.2018.godine, u Tivtu, svjestan svoga djela čije je izvršenje htio, neovlašćeno radi dalje prodaje držao opojnu drogu marihuanu – supstancu koja je Pravilnikom o utvrdjivanju spiska droga psihotropnih supstanci i bilja koje se može koristiti za proizvodnju droga („Sl. list CG“ br. 56/12 od 09.11.2012.godine) proglašena za opojnu drogu, na način što je u svom stanu u dvije PVC kese držao marihuanu ukupne neto mase 430,47 grama, koja mu je služila za dalju prodaju, a koju je prije započinjanja vršenja pretresa bacio kroz prozor u dvorište svoje zgrade, gdje su je pronašli ovlašćeni službenici policije
- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 4 st. 2, 5, 13, 15, 32, 36, 42, 45, 46 i 51 Krivičnog zakonika Crne Gore, te odredbi čl. 226, 229, 303 i 374 Zakonika o krivičnom postupku.

O S U DJ U J E
Na kaznu zatvora u trajanju od 7 (sedam) mjeseci u koju kaznu mu se uračunava vrijeme za koje je lišen slobode od 06.04.2018.godine od 09,20 časova do 06.04.2018.godine do 19,10 časova.

Na osnovu čl. 75 st. 1 u vezi čl. 300 st. 7 Krivičnog zakonika Crne Gore, optuženoj se izriče
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana, ukupne neto mase 430,47 grama koja se ima uništiti po pravosnažnosti presude.

Obavezuje se optuženi da na ime troškova krivičnog postupka, uplati iznos od 100,00€ na ime paušala, na račun Vrhovnog državnog tužilaštva Crne Gore, broj 832-1187-31, u roku od 15 dana po pravosnažnosti presude.

O b r a z l o ž e nj e
Optužnicom Višeg Državnog tužilaštva u Podgorici Kt.br. 63/18 od 07.05.2018. godine optuženom B. D., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Dana 01.06.2018. godine, zastupnik optužbe je dostavio sudu sporazum o priznanju krivice, zapisnik o pregovaranju i zapisnik o saslušanju optuženog.

Na ročištu za razmatranje sporazuma, održanom dana 05.06.2018. godine, zastupnik optužbe je izjavio da su branilac i optuženi predložili da se zaključi sporazum o priznanju krivice, što je od strane VDT-a prihvaćeno, nakon čega se pristupilo pregovaranju, o čemu je sačinjen zapisnik o pregovaranju, zapisnik o saslušanju optuženog i njegovo priznanje krivice, kao i sporazum o priznanju krivice, a što je dostavljeno sudu, što su optuženi i njegov branilac potvrdili.

Iz sadržine zapisnika o pregovaranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženom B.D. za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, stavljeno mu na teret optužnicom VDT u Podgorici Kt.br. 63/18 od 07.05.2018. godine, izrekne kaznu zatvora u trajanju od 7 (sedam) mjeseci i mjeru bezbjednosti oduzimanja predmeta kojom će se od optuženog oduzeti 430,47 grama opojne droge marihuane, a koja droga se ima uništiti po pravosnažnosti presude, kao i da optuženi na ime troškova krivičnog postupka-paušala plati iznos od 100,00€ na račun Vrhovnog državnog tužilaštva Crne Gore, broj 832-1187-31, u roku od 15 dana po pravosnažnosti presude.

Optuženi i njegov branilac su izjavili da pomenuti sporazum jeste njihov sporazum i da od istog nijesu odustali.

Iz sadržine dokaza koji se nalaze u spisima predmeta i koji su predloženi optužnicom: zapisnik o pretresanju stana i drugih prostorija Ministarstva unutrašnjih poslova Uprave policije Odsjeka za droge Grupa VI broj 240/18-8/281 od 06.04.2018.godine, potvrda o privremeno oduzetim predmetima Ministarstva unutrašnjih poslova Uprave policije Odsjeka za droge Grupa VI broj 240/18-8/282 od 06.04.2018.godine, službena zabilješka ovlašćenih službenika Ministarstva unutrašnjih poslova Uprave policije Odsjeka za droge Grupa VI broj 240/18-8/284 od 06.04.2018.godine, izvještaj o hemijskom vještačenju Forenzičkog centra Uprave policije Crne Gore broj 1573/18 od 20.04.2018.godine i fotoelaborat Ministarstva unutrašnjih poslova Uprave policije OB Tivat broj 93/18 od 06.04.2018.godine, sud zaključuje da je državni tužilac pružio dovoljno dokaza o krivici optuženog B. D., kojim dokazima je potvrdjeno njegovo priznanje, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog izmedju stranaka, sud je našao da je predlog stranaka u vezi sa kaznom prihvatljiv, jer se u konkretnom slučaju radi o osobi koja je lošeg imovnog stanja, koji je neosudjivan, što je utvrdjeno iz izvoda iz kaznene evidencije, te da je svojim priznanjem i zaključenjem sporazuma o priznanju krivice, doprinio ekonomičnom i brzom okončanju krivičnog postupka, tako da je bilo mjesta primjeni ublažavanja kazne, u smislu čl.45 i 46 Krivičnog zakonika Crne Gore, pa je po ocjeni suda kazna zatvora u trajanju od 7 (sedam) mjeseci srazmjerna stepenu krivice optuženom i težini počinjenog krivičnog djela, te će se istom postići svrha kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Na osnovu čl. 51 Krivičnog zakonika Crne Gore optuženom B. D. se u izrečenu kaznu ima uračunati vrijeme za koje je lišen slobode od 06.04.2018.godine od 09,20 časova do 06.04.2018.godine do 19,10 časova.

Shodno članu 300 stav 7 u vezi člana 75 st. 1 Krivičnog zakonika Crne Gore sud je od optuženog oduzeo opojnu drogu marihuanu ukupne neto mase 430,47 grama, koja se ima uništiti po pravosnažnosti presude, imajući u vidu da za ove predmete zakon predvidja obavezno oduzimanje.

Kako je optuženi oglašen krivim, sud ga je shodno čl. 226 i 229 Zakonika o krivičnom postupku, obavezao da plati na ime troškova krivičnog postupka-paušala iznos od 100,00 €, na račun Vrhovnog državnog tužilaštva Crne Gore, broj 832-1187-31, u roku od 15 dana po pravosnažnosti presude.

Sa izloženog, a shodno odredbi čl. 303 st.1 i 2 i 374 Zakonika o krivičnom postupku, odlučeno je kao u izreci presude.

SUDIJA
ZAPISNIČARVladimir Novović
Hida Rašić
DNA:

VDT Podgorica,
Optuženom B. D.,
Braniocu advokatu Ljesar Spasoju
Postupljeno dana ___________2018.godine