K.br.317/15
U IME CRNE GORE
OSNOVNI SUD U PODGORICI, po sudiji Đuković Goranu, uz učešće namještenika suda Maraš Ane, kao zapisničara, u krivičnom predmetu protiv okrivljenog R. M., zbog krivičnog djela unoštenje i oštećenje tuđe stvari iz čl. 253 st. 1 Krivičnog zakonika Crne Gore, odlučujući po optužnom predlogu ODT-a Podgorica, Kt.br.1272/14 od 28.04.2014. godine, koji je na glavnom pretresu zastupala drržavni tužilac u Osnovnom državnom tužilaštvu Protić Jelena, nakon glavnog i javnog pretresa održanog dana 03.02.2016. godine u prisustvu stranaka izrekao je i javno objavio

PRESUDU

Okrivljeni: R. M. od oca M. i majke Lj., rođene J., rođen .... godine u B. - Republika S., sa prebivalištem u P., Ul. ..., državljanin Crne Gore, neoženjn, bez djece, završio srednju školu, lošeg imovnog stanja, ranije osuđivan presudom Osnovnog suda u Podgorici K.br.135/13 zbog krivičnog djela iz čl. 248 st. 1 SRCG u vezi čl. 23 st. 2 SRCG, na kaznu zatvora u trajanju od (3) tri mjeseca uslovno na (1) jednu godinu.

Kriv je

Zato što je:

Dana 26.11.2014. godine oko 21,00 časova u P., u naselju ... oštetio tuđu stvar - staklo na jednom krilu ulaznih vrata OŠ „D. I.“ vlasništvo oštećene škole, vrijednosti 45,36 eura, na način što je nogom udario u staklo na vratima, koje se od udara polomilo, pri čemu je bio svjestan svog djela i htio njegovo izvršenje, znajući da je njegovo djelo zabranjeno,
-čime je izvršio krivično djelo uništenje i oštećenje tuđe stvari iz čl. 253 st. 1 Krivičnog zakonika Crne Gore,
Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl. 226, 229, 374 Zakonika o krivičnom postupku, izriće,
USLOVNU OSUDU

Kojom mu prethodno utvrđuje kaznu zatvora u trajanju od 60 (šezdeset) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da ovom sudu na ime troškova postupka uplati novčani iznos od 60,50 eura kao i 30,00 eura na ime paušala u roku od 15 dana po pravosnažnosti presude.

Obrazloženje
Optužnim predlogom Kt.br.1272/14 od 28.04.2015. godine, okrivljenom R. M. stavljeno je na teret krivično djelo uništenje i oštećenje tuđe stvari iz čl. 253 st. 1 Krivičnog zakonika Crne Gore. Zastupnica optužbe je u završnoj riječi ostala pri podnijetom optužnom predlogu i predložila sudu da okrivljenog oglasi krivim i izrekne mu krivičnu sankciju u granicama zakona.

Okrivljeni je na glavnom pretresu ostao pri odbrani datoj u prethodnom postupku u kojoj je u bitnom naveo, da je tačno da je polomio staklo na ulaznim vratima OŠ „D. I.“ na .... Pojasnio je da je kritične večeri negdje između 22,00 i 23,00 časova se nalazio u društvu sa P. J. i T. B. kojom prilikom mu je domar škole nešto dobacivao, te da je krenuo za njim po njegovom ulasku u školu i da je tom prilikom udario nogom u stakleni dio ulaznih vrata. Pojasnio je da koliko se sjeća staklo se nije slomilo već je samo napuklo, takođe je istakao da je te noći bio nervozan jer je morao sledećeg dana da ide u zatvor.

Sud je u dokaznom postupku proveo sledeće dokaze: saslušao je ovlašćenog predstavnika OŠ „D. I.“ Đ. S., saslušao svjedoka M. D., pročitao nalaz i mišljenje sudskog vještaka komercijalne struke Đ. D. od 13.02.2015.godine i pročitao izvod iz kaznene evidencije okrivljenog, MUP-a Sektora za analitiku B. broj .... od 05.06.2015. godine.

Iz iskaza ovlašćenog predstavnika OŠ „D. I.“ Đ. S. proizilazi da se oštećena nije pridružila krivičnom gonjenju protiv okrivljenog i da nije postavila imovinsko pravni zahtjev.

Svjedok M. D. je na glavnom pretresu ostao pri iskazu datom u prethodnom postupku iz čijeg iskaza proizilazi da je zaposlen u OŠ „D. I.“, da se kritične večeri oko 21,00 časova nalazio u školi i da je primjetio da se napolju dešava nešto čudno, naknadno je saznao da je policija jurila neke momke. Kako je dalje pojasnio nakon odlaska policije napali su ga R. M. i P. J., da je tada je ušao u školu i da je nakon toga R. M. udario nogom u staklo od ulaznih vrata koje se slomilo i rasulo. Svjedok je posebno pojasnio da je predmetno staklo bilo polomljeno.

Iz nalaza i mišljenje sudskog vještaka komercijalne struke Đ. D. proizilazi da je šteta na predmetnom staklu potpuna i da na dan izvršenja krivičnog djela iznosi 45,36 evra. Vještak je pojasnio da je kupoprodajnu cijenu predmetne stvari utvrdio na osnovu cjenovnika firme „F. - l.“ iz P.. Vještak je dalje pojasnio da je procjenu izvršio na osnovu podataka dobijenih od domara i ovlašćenog službenika policije, te da je uzeo uzeo u obzir godišnju stopu amortizacije od s obzirom da je staklo u upotrebi 10 godina.

Iz izvoda kaznene evidencije okrivljenog MUP-a Sektora za analitiku B. broj ..... od 05.06.2015. godine proizilazi da je okrivljeni osuđivan presudom Osnovnog suda u P. K.135/13 i to zbog krivičnog djela iz čl. 248 st. 1 SRCG u vezi čl. 23 st. 2 SRCG na kaznu zatvora u trajanju od 3 (tri) mjeseca uslovno na 1 (jednu) godinu.

Okrivljeni u svojoj odbrani nije sporio da je udario nogom u staklo na ulaznim vratima škole, sud je prihvatio ovaj dio odbrane okrivljenog jer je isti dio odbrane osnažen iskazom svjedoka M. D. koji je u svom iskazu označio okrivljenog R. M. da je udario nogom u stakleni dio vrata. Međutim sud nije prihvatio navode odbrane okrivljenog da se staklo na vratima nije polomilo već da je samo napuklo a ovo iz razloga jer je isti dio odbrane obesnažen iskazom svjedoka M. D. koji je u svom iskazu tvrdio da se staklo prilikom udarca polomilo i rasulo, a kom iskazu je sud poklonio punu vjeru. Iskaz svjedoka M. D. objektiviziran je nalazom i mišljenjem vještaka komercijalne struke iz koga je sud utvrdio da je procijenjena šteta na predmetnom staklu potpuna, a da vrijednost predmetnog stakla na dan izvršenja krivičnog djela iznosi 45,36 eura. Sud je nalaz i mišljenje vještaka komercijalne struke cijenio kao stručan, jasan i objektivan.

Cijeneći subjektivni odnos okrivljenog prema izvršenom krivičnom djelu, sud je utvrdio da je okrivljeni bio svjestan svog djela uništenje i oštećenje tuđe stvari i da je htio njegovo izvršenje, znajući da je isto zabranjeno, pa se njegov subjektivni odnos prema djelu definiše kao direktni umišljaj, shodno čl. 15 Krivičnog Zakonika Crne Gore. Oblik vinosti je sud utvrdio na osnovu dokaza provedenih na pretresu kojima je poklonio vjeru.

Prilikom izbora vrste i visine krivične sankcije, sud je cijenio sve okolnosti iz čl. 42 Krivičnog Zakonika Crne Gore koje utiču na da kazna bude manja ili veća, pa je kao otežavajuću okolnost uzeo u obzir raniju osuđivanost okrivljenog presudom Osnovnog suda u P. K.135/13 i to zbog krivičnog djela iz čl. 248 st. 1 SRCG u vezi čl. 23 st. 2 SRCG na kaznu zatvora u trajanju od 3 (tri) mjeseca uslovno na 1 (jednu) godinu, od olakšavajućih okolnosti sud je cijenio mladost okrivljenog koji je u vrijeme izvršenja krivičnog djela imao dvadeset godina života, kao i činjenicu da je okrivljeni lošeg imovnog stanja.

Imajući u vidu navedene okolnosti sud je okrivljenom izrekao uslovnu osudu primjenom čl. 53 i čl. 54 Krivičnog zakonika Crne Gore, i istom prethodno utvrdio kaznu zatvora u trajanju od 60 (šezdeset dana) i istovremeno odredio da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo. Sud je uvjerenja da radi krivičnopravne zaštite nije nužno da okrivljeni kaznu zatvora i efektivno izdržava, već se i samim upozorenjem uz pretnju kaznom u dovoljnoj mjeri može uticati na istog da u buduće ne vrši ovakva ili slična krivična djela, čime se ima ostvariti svrha uslovne osude iz čl. 52 Krivičnog zakonika u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.

Kako je okrivljeni oglašen krivim, sud ga je obavezao na plaćanje troškova krivičnog postupka u iznosu od 60,50 evra, koji troškovi se odnose na rad vještaka komercijalne struke, dok je paušal u iznosu od 30,00 evra odmjeren shodno trajanju i složenosti postupka kao i imovnom stanju okrivljenog, koje troškove je okrivljeni dužan platiti u roku od 15 dana po pravosnažnosti presud, shodno odredbi čl. 226 i 229 Zakonika o krivičnom postupku.

Imajući u vidu navedeno, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 03.02.2016. godine
SUDIJA
Đuković Goran s.r.

PRAVNA POUKA:

Protiv ove presude može se izjaviti žalba u roku
od 8 dana od dana prijema pismenog otpravka,
Višem sudu u Podgorici a preko ovog suda.

Z.T.O. Maraš Ana