K. br. 698/21
U IME CRNE GORE
Osnovni sud u Podgorici, sudija Ilija Radulović, uz učešće zapisničarke Nataše Paunović, u krivičnom postupku protiv okrivljenog A.P., zbog krivičnog djela ugrožavanje javnog saobraćaja iz člana 339 stav 3 u vezi stava 1 Krivičnog zakonika Crne Gore, nakon javnog glavnog pretresa održanog dana 30.03.2023. godine u prisustvu zastupnice optužbe Srne Pejović - savjetnice kod ODT Podgorica i okrivljenog, dana 31.03.2023. godine izrekao je i javno objavio
P R E S U D U
Okrivljeni:

A.P., JMB *************, od oca B. i majke N., rođene K., rođen **.**.****. godine u C., sa prebivalištem u P., ul. V. br. **, državljanin Crne Gore, razumije crnogorski jezik, koji je i njegov jezik, nezaposlen, oženjen, otac dvoje djece, pismen, završio srednju školu, lošeg imovnog stanja, ranije neosuđivan
Kriv je

Što je:

Dana **.**.****. godine, oko **,** časova, na raskrsnici B. i C. ulice u P., nepridržavajući se saobraćajnih propisa iz čl. 40 st. 1 Zakona o bezbjednosti saobraćaja na putevima, tako ugrozio javni saobraćaj da je doveo u opasnost život i tijelo ljudi pa je usled toga kod drugog nastupila laka tjelesna povreda, na način što, upravljajući teretnim vozilom marke „I“ registarskih oznaka ** ** ***, desnom kolovoznom trakom navedenog bulevara, iz pravca "L" pumpe u pravcu "V", dolaskom na raskrsnicu sa C.u., pri preduzetom skretanju ulijevo, iako je to bio dužan, nije propustio putničko vozilo marke "A" registarske oznake ** ** ***, koje nailazi sa njegove desne strane, a kojim je istim bulevarom, iz suprotnog smjera, upravljao oštećeni I.V,, usled kojih propusta je došlo do kontakta desne bočne strane vozila okrivljenog i prednje strane vozila marke "A", kojom pirilikom je oštećeni zadobio laku tjelesnu povredu u vidu istegnuća vratnog dijela kičmenog stuba, pri čemu je okrivljeni bio svjestan da ovakvom svojom nepropisnom vožnjom može da ugrozi javni saobraćaj i dovede u opasnost život i tijelo ljudi, ali je olako držao da do toga neće doći,
- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 5, čl. 13, čl. 16, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.

Obavezuje se okrivljeni da u budžet Crne Gore, na žiro račun br. 832-21-37, uplati na ime troškova krivičnog postupka iznos od 143,00 €, kao i na ime paušala iznos od 30,00 eura, sve u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Optužnim predlogom Osnovnog državnog tužilaštva Podgorica Kt. br. 577/21 od 05.10.2021. godine okrivljenom A.P. je stavljeno na teret krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore. Zastupnica optužbe je u završnoj riječi predložila sudu da okrivljenog oglasi krivim i osudi ga po zakonu.

Okrivljeni A.P. je u odbrani datoj u izviđaju i na glavnom pretresu priznao izvršenje krivičnog djela koje mu se stavlja na teret, saglasno u bitnom navodeći da je kritičnom prilikom upravljao kombi vozilo marke "I" bulevarom J. iz pravca "L" pumpe u pravcu "V", te da započeo radnju skretanja ulijevo za C.u., u kojem mometnu je došlo do kontakta njegovog i vozila oštećenog koji se kretao iz pravca "V". Kada je izašao iz kombija vidio je da je vozilo marke "A" udarilo u središnji dio desne strane vozila kojim je on upravljao. Nakon ovog događaja ostao je u kontaktu sa oštećenim, koji je zadobio povrede u ovom događaju i interesovao se za njegovo zdravlje. U završnoj riječi, okrivljeni je naveo da mu je žao što se ovo desilo, a zamolio je sud da ga što blaže kazni, obzirom na sve olakšavajuće okolnosti.

Uzimajući u obzir potpuno i jasno priznanje okrivljenog, koje u toku postupka nije dovedeno u sumnju i cijeneći ga kao dokaz, sud primjenom čl. 458 st. 2 Zakonika o krivičnom postupku nije izvodio druge dokaze, osim izvoda iz kaznene evidencije Ministarstva pravde Crne Gore izdat od Osnovnog suda u Podgorici KE 1717/22 od 11.11.2022. godine, a od kojeg zavisi vrsta i mjera krivične sankcije. Na taj način je tokom postupka nesumnjivo utvrđeno da je okrivljeni dana **.**.****. godine, oko **,** časova, na raskrsnici B. i C. u P., nepridržavajući se saobraćajnih propisa iz čl. 40 st. 1 Zakona o bezbjednosti saobraćaja na putevima, tako ugrozio javni saobraćaj da je doveo u opasnost život i tijelo ljudi pa je usled toga kod drugog nastupila laka tjelesna povreda, na način što, upravljajući teretnim vozilom marke „I“ registarskih oznaka ** ** ***, desnom kolovoznom trakom navedenog bulevara, iz pravca "L" pumpe u pravcu "V", dolaskom na raskrsnicu sa C.u., pri preduzetom skretanju ulijevo, iako je to bio dužan, nije propustio putničko vozilo marke "A" registarske oznake ** ** ***, koje nailazi sa njegove desne strane, a kojim je istim bulevarom, iz suprotnog smjera, upravljao oštećeni I.V., usled kojih propusta je došlo do kontakta desne bočne strane vozila okrivljenog i prednje strane vozila marke "A", kojom pirilikom je oštećeni zadobio laku tjelesnu povredu u vidu istegnuća vratnog dijela kičmenog stuba.

Članom 40 Zakona o bezbjednosti saobraćaja na putevima je propisano da na raskrsnici ili u susretu sa drugim vozilom vozač je dužan da propusti vozilo koje nailazi sa njegove desne strane.

Cijeneći subjektivni odnos okrivljenog prema izvršenom djelu, sud nalazi da je isti postupao iz nehata, tj. da je bio svjestan da svojim nepropisnom vožnjom i time što nije propustio vozilo koje nailazi sa njegove desne strane iz suprotnog smjera, krši saobraćajne propise i da time može ugroziti saobraćaj i dovesti u opasnost život i tijelo ljudi, ali je olako držao da do toga neće doći ili da će to moći spriječiti. Time je u radnjama okrivljenog, pored objektivnih ostvaren i subjektivni element bića krivičnog djela ugrožavanje javnog saobraćaja iz čl. 339 st. 3 u vezi sa st. 1 Krivičnog zakonika Crne Gore.

Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je na strani okrivljenog kao olakšavajuće okolnosti cijenio njegove lične i porodične prilike, tj. da se radi o ocu dvoje mldb. djece, koji je nezaposlen i lošeg materijalnog stanja, kao i njegovo držanje nakon učinjenog krivičnog djela izraženo kroz prihvatanje odgovornosti, potpuno i jasno prizanje krivičnog djela, kao i iskreno kajanje. Sud je prilikom odlučivanja, cijenio i raniji život okrivljenog, odnosno činjenicu da isti ranije nije osuđivan, a što se utvrđuje iz Izvoda iz kaznene evidencije Ministarstva pravde Crne Gore izdatog od Osnovnog suda u Podgorici KE 1717/22 od 11.11.2022. godine. U odsustvu otežavajućih okolnosti, a imajući u vidu sve utvrđene olakšavajuće okolnosti, sud je primjenom čl. 53 i 54 Krivičnog zakonika Crne Gore, okrivljenom A.P. izrekao uslovnu osudu, na način što je prethodno utvrdio kaznu zatvora u trajanju od 30 (trideset) dana i istovremeno odredio da se ista neće izvršiti ukoliko okrivljeni u roku od 1 (jedne) godine po pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja uz prijetnju kaznom zatvora u dovoljnoj mjeri uticati na okrivljenog da ubuduće ne vrši krivična djela, pri čemu će se u svemu ostvariti svrha izricanja uslovne osude, propisana čl. 52 Krivičnog zakonika Crne Gore, u okviru opšte svrhe izricanja krivičnih sankcija propisane čl. 4 istog zakonika.

Kako je okrivljeni oglašen krivim, sud ga je, shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka plati iznos od 143,00 eura, koji se odnosi na ime troškova medicinskog vještačenja u iznosu od 60,50 eura, saobraćajnog vještačenja u iznosu od 82,50 eura, te dodatno na ime paušalnih troškova iznos od 30,00 eura, koji je određen prema trajanju i složenosti postupka i imovnom stanju okrivljenog.

Na osnovu iznijetih razloga, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana 31.03.2023. godine
ZAPISNIČARKA S U D I J A
Nataša Paunović, s.r. Ilija Radulović, s.r.

PRAVNA POUKA: Protiv ove presude dozvoljena je
žalba u roku od 8 dana od dana
prijema prepisa iste, Višem sudu
u Podgorici, a preko ovog suda.

ZTO. Nataša Paunović
DN-a: Po primjerak presude dostaviti:

- ODT Podgorica,
- Okrivljenom,
- Oštećenom po pravosnažnosti presude,
- a/a.

Postupljeno dana ________________
Namještenik suda_________________