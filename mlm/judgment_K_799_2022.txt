K.br. 799/22
U IME CRNE GORE
OSNOVNI SUD U PODGORICI, sudija Goran Đuković, uz učešće samostalne referentkinje Sanje Radević, kao zapisničarke, u krivičnom predmetu protiv okrivljenog L. A., iz G., koga brani advokat I. S., zbog krivičnog djela falsifikovanje isprave iz čl. 412 st. 2 u vezi st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 06.02.2023. godine, donio je

P R E S U D U
Okrivljeni:

L. A. (ranije I. B.) od oca R. i majke A., rođene S., rođen xx.maja xxxx. godine u T., G., sa prebivalištem u mjestu T. xx blok xxx kvartal, br. xx, državljanin Gruzije, koji ne razumije crnogorski jezik, njegov jezik je gruzijski, koji razumije i govori ruskim jezikom, privatnik, oženjen, otac troje djece, pismen, sa završenom srednjom školom, srednjeg imovnog stanja, u pritvoru po rješenju sudije za istragu Osnovnog suda u Podgorici Kri.br. 811/22 od 09.12.2022. godine, koji pritvor se ima računati od 07.12.2022. godine od 14,30 časova, kao dana i časa lišenja slobode, (a koji pritvor je određen osumnjičenom pod imenom "I. B."), po pritvorskom osnovu iz čl. 448 st. 1 tač. 1 Zakonika o krivičnom postupku.

KRIV JE
Zato što je:

Dana 7. decembra 2022. godine, oko 9:20 časova, na graničnom prelazu Aerodrom Podgorica, svjestan svog djela, čije je izvršenje htio i znajući da je njegovo djelo zabranjeno, prethodno od izvjesnog S. nabavio radi upotrebe lažnu javnu ispravu ukrajinski pasoš br. xxxxxxxx, navodno izdat od strane nadležnog organa Ukrajine na ime I. B., sa rokom važenja do xx.xx.xxxx. godine, sa namjerom da takvu lažnu javnu ispravu upotrijebi kao pravu, na način što je ovlašćenom službeniku Uprave policije - Stanice granične policije Aerodrom Podgorica, prilikom pasoške kontrole putnika na letu avio kompanije ''W.-a.'' W68325, koji saobraća na relaciji Rim - Podgorica, predao ukrajinski pasoš br. xxxxxxxx na ime I. B., navodno izdat od strane nadležnog organa Ukrajine,
-čime je izvršio krivično djelo falsfifikovanje isprave iz čl. 412 st. 2 u vezi st. 1 Krivičnog zakonika Crne Gore.

Pa sud okrivljenog primjenom citiranog zakonskog propisa i čl. 4 st. 2, čl. 32, čl. 36, čl. 42 st. 1 i čl. 51 Krivičnog zakonika Crne Gore i čl. 226, čl. 227, čl. 229 i čl. 374 Zakonika o krivičnom postupku
OSUĐUJE
Na kaznu zatvora u trajanju od 3 (tri) mjeseca, u koju kaznu se uračunava vrijeme provedeno u pritvoru od 07.12.2022. godine u 14,30 časova, kao dana i časa lišenja slobode, pa nadalje.

Sud okrivljenom na osnovu čl. 75 st. 1 Krivičnog zakonika Crne Gore
I z r i č e:

MJERU BEZBJEDNOSTI
ODUZIMANJE PREDMETA
Oduzima se ukrajinski pasoš br. xxxxxxxx, navodno izdat od strane nadležnog organa Ukrajine na ime I. B., sa rokom važenja do xx.xx.xxxx. godine, kao predmet izvršenja krivičnog djela.

Obavezuje se okrivljeni da ovom sudu na ime troškova krivičnog postupka uplati novčani iznos 50,00 eura na ime paušala, da naknadi troškove postupka koje je sud imao angažovanjem branioca po službenoj dužnosti, o čijoj visini će naknadno odlučiti posebnim rješenjem, a sve u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva u Podgorici Kt. br. 1659/22 od 29. decembra 2022. godine okrivljenom L. A., stavljeno je na teret izvršenje krivičnog djela falsifikovanje isprave iz čl. 412 st. 2 u vezi st. 1 Krivičnog zakonika Crne Gore.

Utvrđujući da li postoji dovoljno dokaza o krivici okrivljenog za predmetno krivično djelo, na pretresu za razmatranje sporazuma o priznanju krivice, državni tužilac podnio je sudu dokaze koje je prikupio u prethodnom postupku.

Iz sadržine prikupljenih dokaza na koje okrivljeni i njegov branilac nijesu imali primjedbi, sud je zaključio da je državni tužilac pružio dovoljno dokaza o krivici okrivljenog L. A. i da je okrivljeni u vrijeme i na način opisan u izreci ove presude, izvršio krivično djelo falsifikovanje isprave iz čl. 412 st. 2 u vezi st. 1 Krivičnog zakonika Crne Gore, a nakon što je okrivljeni u svemu prihvatio sporazum o priznanju krivice.

Odlučujući o vrsti i visini krivične sankcije iz sporazuma o priznanju krivice zaključenog između stranaka, sud je cijenio sve okolnosti iz člana 42 Krivičnog zakonika Crne Gore, pa je od olakšavajućih okolnosti na strani okrivljenog cijenio njegove porodične prilike, odnosno da je isti oženjen i otac troje djece, kao i činjenicu da je okrivljeni u dobrotvorne svrhe uplatio novčani iznos od 2.000,00 (dvije hiljade) eura NVO - u "Roditelji" - Bracana Bracanovića 74A, a u odsustvu otežavajućih okolnosti na strani okrivljenog, pa je sud okrivljenog, primjenom čl. 36 Krivičnog zakonika Crne Gore, osudio na kaznu zatvora u trajanju od 3 (tri) mjeseca, u koju kaznu zatvora se uračunava vrijeme provedeno u pritvoru od 07.12.2022. godine u 14,30 časova, kao dana i časa lišenja slobode, pa nadalje shodno čl. 51 Krivičnog zakonika Crne Gore, nalazeći da će se i sa ovakvom kaznom na njega u dovoljnoj mjeri uticati da ubuduće ne vrši krivična djela, čime će se ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.

Takođe, sud je na osnovu pravosnažno usvojenog sporazuma o priznanju krivice okrivljenom L. A., primjenom čl. 75 st. 1 Krivičnog zakonika Crne Gore izrekao mjeru bezbjednosti oduzimanje predmeta - ukrajinski pasoš br. xxxxxxxx, navodno izdat od strane nadležnog organa Ukrajine na ime I. B., sa rokom važenja do xx.xx.xxxx. godine, kao predmet izvršenja krivičnog djela.

Sud je odluku o troškovima temeljio na odredbi čl. 226 i čl. 229 Zakonika o krivičnom postupku, pa je obavezao okrivljenog da na ime troškova krivičnog postupka isplati iznos od 50,00 €, na ime paušala kao dijela troškova krivičnog postupka, koji iznos je odmjeren prema trajanju i složenosti postupka i imovnom stanju okrivljenog, u roku od 15 dana po pravosnažnosti presude. O naknadi troškova angažovanja branioca po službenoj dužnosti, sud će naknadno odlučiti posebnim rješenjem, shodno čl. 227 st. 2 Zakonika o krivičnom postupku.

Imajući u vidu navedeno, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 06.02.2023. godine
SUDIJA
Goran Đuković, s.r.

PRAVNA POUKA:

Protiv ove presude žalba nije dozvoljena.

ZTO:

Sanja Radević
DN-a: Po primjerak presude dostaviti:

- ODT-u Podgorica;
- okrivljenom L. A., dopisom u Istražni zatvor, nakon prevoda na ruski jezik;
- braniocu okrivljenog, advokatu I. S.;
- tumaču za ruski jezik, Z. J.;
- Istražnom zatvoru Spuž;
- sudskoj praksi;
- a/a.

Postupljeno dana:__________________
Namještenik suda: _________________