K.br.449/2014
U IME CRNE GORE
OSNOVNI SUD U NIKŠIĆU, kao prvostepeni krivični, sudija K... Vesna, uz sudjelovanje Nikolić Rade, kao zapisničara u krivičnom predmetu protiv okrivljenog L... L..., zbog krivičnog djela krađa iz čl. 239 st.1 Krivicnog zakonika, po optužnom predlogu ODT-a u Nikšiću, Kt. br.308/14 od 03.11.2014.godine, nakon završenog glavnog i javnog pretresa, dana 05.02.2016.godine u prisustvu zastupnika ODT-a Nikšić Rutović Sanje, okrivljenog L... L... i njegovih branioca M D i Š... I.., advokata iz Nikšića, istog dana je donio, a dana 08.02.2016.godine i javno objavio

P R E S U D U
Okrivljeni:

L... L..., jmbg, od oca J... i majke B... rođene M..., rođenog godine u Nikšiću, sa prebivalištem u mjestu rođenja – ulica Š broj .., državljanin Crne Gore, pismen, neoženjen, nezaposlen, sa završenom srednjom školom, srednjeg imovnog stanja, ranije osuđivan presudom Višeg suda Podgorica Km. 12/00 od 20.07.2000.godine zbog krivičnog djela iz čl. 145 st.3 Krivičnog zakonika – mjera bezbjednosti pojačan nadzor organa socijalnog staranja, presudama Osnovnog suda Nikšić K.357/02 od 09.05.2003.godine zbog krivičnog djela iz čl. 145 st.1 Krivičnog zakonika na kaznu zatvora u trajanju od 4 mjeseca, K.br.399/03 zbog krivičnog djela iz čl. 145 st.1 tač.1 Krivičnog zakonika na kaznu zatvora u trajanju od 7 mjeseci, K.br.254/02 od 04.10.2004.godine zbog krivičnog djela teška krađa Krivičnog zakonika na kaznu zatvora u trajanju od 6 mjeseci, K.br.400/02 od 20.07.2006.godine zbog krivičnog djela iz čl. 145 st.1 tač.1 Krivičnog zakonika na kaznu zatvora u trajanju od 3 mjeseca, K.br. 207/04 od 20.04.2006.godine zbog krivičnog djela iz čl.240 st.1 Krivičnog zakonika na kaznu zatvora u trajanju od 1 godine, K.br.487/10 od 25.11.2010 zbog krivičnog djela iz čl.239 st.1 Krivičnog zakonika na kaznu zatvora u trajanju od 90 dana, K.br.22/08 od 08.11.2011.godine zbog krivičnog djela iz čl 240 st.1 tač.1 u vezi čl. 49 Krivičnog zakonika na kaznu zatvora u trajanju od 8 mjeseci,
Na osnovu člana 373 st.1 tačka 2 Zakonika o krivičnom postupku
OSLOBAĐA SE OD OPTUŽBE
Da je:

U noći 25/26.05.2014.godine u Nikšiću, svjestan svog djela i htio njegovo izvršenje, u namjeri da sebi pribavi protivpravnu imovinsku korist, oduzeo putničko motorno vozilo marke „P... 205.“ reg.br. NK AZ 989 vlasništvo G... D... u vrijednosti od 602,00 eura, na način što je ušao u vozilo koje je bilo parkirano na parking prostoru u ulici M... M... a koje nije bilo zaključano i u kojem su se u bravi na volanu nalazili ključevi od istog a zatim stavio vozilo u pogon i udaljio se u nepoznatom pravcu
čime bi izvršio krivično djelo krađa iz čl.239 st.1 Krivičnog zakonika Crne Gore,
Troškovi krivičnog postupka u iznosu od 95,00 (devedeset i pet) eura padaju na teret budžetskih sredstava ovog suda, dok će sud posebnim rješenjem odrediti troškove za izabrane branioce koji takođe padaju na teret budžetskih sredstava nakon pravosnažnosti presude.

O b r a z l o ž e n j e
Osnovno državno tužilaštvo u Nikšiću svojim optužnim predlogom Kt.br.308/14 od 03.11.2014.godine stavilo je na teret okrivljenom L... L... izvršenje krivičnog djela koje je činjenično i pravno opisano izrekom presude, pa je zastupnik ODT-a Nikšić Rutović Sanja zastupajući optužni predlog na glavnom pretresu, imajući u vidu rezultate dokaznog postupka, u svojoj završnoj riječi ostajući pri navodima podnijetog optužnog akta, predložila sudu da okrivljenog oglasi krivim i osudi po zakonu.

Okrivljeni L... L... je u svojoj odbrani u bitnom istakao da se mjesec ili dva prije nego što je otišao u ZIKS na izdržavanje kazne zatvora kod stare pošte sreo sa M... D... koji mu je rekao da ima na prodaju vozilo marke „P... 205“ koje je kupio od Cigana i koje je izudarano, ali koje je u voznom stanju i koje se nalazi na brani put S... jezera. On je pristao da ga kupi po cijeni od 50,00 eura i D... je odmah dao pare a D... njemu ključeve od vozila. Sledećeg dana on je otišao sa R...em i K... po auto na mjesto gdje mu je D... objasnio da se nalazi i tada je primjetio da je to vozilo sive - miš boje havarisano i da mu je probijena jedna guma, zbog čega su njih trojica pošto to vozilo nije imalo rezervnu gumu otišli do nekog momka u Kočane koji se preziva S... i pozajmili gumu. Zatim su tu gumu stavili na vozilo „P... 205“ i isto zakačili sajlom za vozilo „M...“ vlasništvo R... M... koji ih je odšlepao na otpad K... u R...ma. Na otpadu je bio neki radnik kojeg on ne poznaje, pa je istom pošto nije imao kod sebe ličnu kartu dao svoju vozačku dozvolu i saobraćajnu dozvolu od vozila koju mu je dao D... kada mu je platio auto 114,00 eura i dao račun na kom se potpisao, dok je taj radnik na računu napisao broj njegove vozačke dozvole. Takođe je naveo da su skinuli rezervni točak kada su vozilo došlepali na otpad kako bi ga vratili S.... Mjesec ili dva pošto je prodao to vozilo pozvali su ga iz policije i rekli mu da je to auto ukradeno.

U završnoj riječi je sam i preko svojih branioca istakao da u toku postupka nije dokazano da je počinio predmetno krivično djelo i t...o je da ga sud oslobodi od optužbe.

U dokaznom postupku na glavnom pretresu, sud je neposredno saslušao oštećenog svjedoka G... D...a, svjedoke M... D..., K... P..., R... M..., V... N..., L... P..., na saglasan predlog stranaka pročitao iskaz K... D... dat pred ODT Nikšić dana 23.09.2014.godine, na saglasan predlog stranaka pročitao nalaz i mišljenje sudskog vještaka Š... M... od septembra 2014.godine, izvršio uvid u foto-dokumentaciju Uprave policije – CB Nikšić broj 506/14 od 16.06.2014.godine, izvršio uvid u račun DOO „K...“ Nikšić broj 3/14 od 29.05.2014.godine, pročitao potvrdu Uprave policije – CB Nikšić Ku.br.288 od 16.06.2014.godine o privremeno oduzetim predmetima i potvrdu Uprave policije – CB Nikšić Ku.br.288 od 16.06.2014.godine o vraćenim predmetima, pročitao dopis ZIKS-a Podgorica broj 281-2 od 03.02.2016.godine i pročitao izvod iz kaznene evidencije na ime okrivljenog.

Saslušan u svojstvu svjedoka oštećeni G... D... je u svom iskazu u bitnom naveo da je dana 25.05.2014.godine oko 21:00 čas parkirao svoje vozilo marke „P... 205“ reg.br. NK AZ 989, sive boje na parking prostoru u ulici M... M... u Nikšiću, a koja se nalazi ispred zgrade u kojoj stanuje. Sjutradan kada je došao na parking nije bilo njegovog vozila. Istakao je da se ne sjeća da li je zaključao vozilo i naveo je da uvijek u bravi drži ključ od paljenja vozila, jer brava od paljenja nije u funkciji, da je vozilo je zaključavao rezervnim ključem. Nakon zo je je prijavio u policiji da mu nema auta, poslije petnaest dana inspektor S... ga je obavjestio da mu je pronađena školjka od vozila i to na otpadu kod K.... S obzirom da je auto registrovano na njegovog oca, isti je otišao u stanicu policije, a zatim i na otpad i otac je prepoznao vozilo, a između ostalog poklapao se broj šasije na toj školjci sa brojem šasije njegovog vozila. Od oca je saznao da saobraćajne dozvole koju inače drži ispod štitnika za sunce koji se nalazi na krovnom dijelu iznad šoferšajbne nije bilo. U konačnom je naveo da se pridružuje krivičnom gonjenju protiv okrivljenog i ispostavio je imovinsko pravni zahtjev u iznosu od 900,00 eura.

Saslušan u svojstvu svjedoka M... D... je u svom iskazu u bitnom naveo da nije prodao putničko motorno vozilo marke “P... 205” sive boje sa dvoje vrata bez registarskih oznaka L... L..., već je on navedeno vozilo kupio od L... L....Istakao je da je u maju mjesecu 2014 godine sreo L...a u parku kod manastira i tom prilikom ga pitao da li ima neko auto da mu proda ili da li poznaje nekoga ko bi mu prodao auto po jeftinoj cijeni, jer mu je vozilo neophodno kako bi svakodnevno išao na Č... gdje i radi. L... mu je rekao da ima “P... 205”, koji nije registrovan, ali je ispravan i nalazi se kod Vrtačke brane i cijenio ga je 120,00 eura. Kada su se dogovarali o tom vozilu nijesu bila prisutna druga lica, a zatim su otišli njih dvojica da vide to auto. Primijetio je da auto nema branik i tablice, a L... mu je rekao da je negdje autom udario i da su mu otpali branik i tablice. Istakao je da mu je L... rekao da kada bude registrovao vozilo njega nazove i da će mu on srediti sve u vezi registracije sa tim čovjekom na kojeg je saobraćajna dozvola glasila. Auto je bilo ispravno i on je platio L...u za njega 70,00 eura a L... je njemu dao ključeve i saobraćajnu. Istakao je da se ne sjeća na čije ime je glasila saobraćajna. Vozilo su tu ostavili a njih dvojica su se uputili put grada i razišli se u S... oko 11,00 časova prije podne. Isti dan je otišao sa autom u Banjane da pomogne drugu O... J... oko sađenja krompira. Kada se vraćao starim makadamskim putem pored S... jezera u mjestu Crna tačka pukla mu je prednja lijeva guma i vozilo je morao da zaustavi. Pošto mu je rezervna guma bila izdušena, zaključao je vozilo i pješke je krenuo put Nikšića. Naveo je da je saobraćajnu dozvolu ostavio u vozilu. Uveče je otišao sa N... V...em u Č... da beru drva I imao namjeru da pokupi vozilo kada se bude vraćao. Poslije desetak dana zvali su ga iz policije da da izjavu u vezi auta “P... 205” koje je kupio od L... L..., jer je isto ukradeno. Istakao je da poznaje L... P... i R... M... ali naveo je da oni nemaju nikakve veze sa autom koje je njemu prodao L... L.... Dalje je naveo da ne poznaje K... P.... Takođe je naveo da ne zna kako bi L... L... znao da je on ostavio auto na makadamskom putu u blizini S... jezera, jer to nije nikome rekao, niti se sa L...em čuo posle kupovine auta.

Saslušan u svojstvu svjedoka R... M... je u svom iskazu u bitnom naveo da je kritičnog dana sjedio u jednom lokalu sa K... P.... Tada je naišao L... L... i rekao im da je prebio neki dug sa M... D... za neko auto, tj. da mu je D... bio dužan neki novac i da mu je isti za taj dug dao neko auto koje ne radi, a koje se nalazi kod S... jezera. L... ga je zamolio da mu on to auto prešlepa u R... na otpad kod K.... Zatim se sa P... i L svojim vozilom “M...” uputio put S... jezera. Taj “P... 205” sive boje bio je u kvaru i bio je oštećen, na njemu nije bilo stakala a i guma mu je pukla. Istakao je da se ne sjeća da li je to vozilo imalo tablice i ne sjeća se da li su mijenjali gumu na tom vozilu. On je to vozilo zakačio sajlom i odvezao na otpad kod K.... Sa njim su pošli K... i L.... Istakao je da ne zna ko je radio na otpadu jer nije prilazio istom, već je on pošto je otkačio vozilo ostao na ulici, dok su L... i P... to vozilo odgurali. L... je prodao to vozilo na otpadu po cijeni od 110,00 ili 120,00 eura, nakon čega su se njih trojica odvezli njegovim vozilom do kafane u D... L... u kojoj su i prije sjedjeli.

Saslušan u svojstvu svjedoka K... P... je u svom iskazu u bitnom naveo da je jednom prilikom sjedio sa R... M...om u jednom lokalu u D... L..., kada je došao L... L... i pitao M... da mu odšlepa udareno vozilo koje nije u voznom stanju, a koje se nalazi kod S... jezera, a koje vozilo je naplatio na račun nekog duga od jednog lica. Njih trojica otišli su vozilom marke “M...” do tog mjesta u blizini S... jezera. Radilo se o vozilu marke “P... 205” sive boje, sa polomljenim lijevim farom, haubom, blatobranom i staklom na vozačevim vratima, koje se nalazilo parkirano na nekom makadamskom putu u blizini neke kuće. Ne sjeća se da li su gume bile ispravne i da li su mijenjali gumu na tom vozilu. Vozilo su zakačili sajlom i odvezli na otpad kod K... u R.... Kada su stigli do otpada R... je ostao kod auta, a on je sa L...em odgurao vozilo na otpad i javio se K... Igoru kojeg poznaje. L... je u ušao u kućicu gdje se vrši isplata za prodati otpad i sa sobom je ponio svoju ličnu kartu i saobraćajnu dozvolu od tog vozila. Naveo je da ne zna na koga je glasila ta saobraćajna dozvola. Kasnije im je L... rekao da je prodao vozilo za 100,00 ili 120,00 eura. Istakao je da M... D... ne poznaje.

.Saslušan u svojstvu svjedoka V... N... je u svom iskazu u bitnom naveo da ne poznaje L... L..., a da je M... D... 2014.godine od kraja maja mjeseca pa do Nove godine brao drva na Čevu. Za to vrijeme dva puta je dolazila gore policija i M...a t...la. M... nikada nije dolazio kod njega sa vozilom marke “P...”, niti sa nekim drugim vozilom, već je dolazio autobusom ili sa nekim od pr...znika koji su dolazili po drva. M... je znao da boravi kod njega 10-15 dana, a zatim je znao da se vrati za Nikšić, da ostane dva ili tri dana. Istakao je da je D... dva ili tri puta išao sa njim na Č.... Takođe je istakao da se ne sjeća da je vozilo M...a nekada ostalo u kvaru pa da je zbog toga sa njim isti otišao na Č.... Naveo je da mu D... nikada nije spominjao da mu je vozilo ostalo u kvaru kada je išao put Čeva, kao i da mu je jednom prilikom spomenuo kada je policija gore dolazila da ima probleme zbog nekog vozila.

Saslušan u svojstvu svjedoka L... P... je u svom iskazu u bitnom naveo da njemu o kupovini vozila marke “P... 205” između L... L... i M... D... ništa nije poznato. Naveo je da M... D... ne poznaje, dok L...a zna izviđenja, ali sa istim nije imao nikakav kontakt. Istakao je da je u mjesecu 2014.godine bio na izdržavanju kazne zatvora.

Svjedok K... Danilo je u svom iskazu datom pred ODT-om u bitnom naveo da su dana 29.05.2014.godine oko 17 časova na otpad dva mladića koja ne poznaje došlepala havarisano putničko motorno vozilo marke “P... 205”. Ne sjeća se da li je auto imalo registraciju, ali se sjeća da je prednji dio vozila bio udaren. Jedan od tih mladića ponudio mu je na prodaju to vozilo, ali s obzirom da nije imao kod sebe ličnu kartu dao mu je svoju vozačku dozvolu, pa je on utvrdio da se radi o L... L.... Naveo je da se ne sjeća da li je L... imao saobraćajnu dozvolu od tog vozila, niti se sjeća da mu je isti rekao na koga se to vozilo vodi, jer da mu je dao saobraćajnu ista bi bila sačuvana u njihovim evidencijama. S obzirom da je vozilo bilo slomljeno i da nije bilo u voznom stanju, on nije sumnjao da je vozilo ukradeno, a L... mu je rekao da je vozilo njegovo. Istakao je da se ne sjeća da li je u tom vozilu bio ključ od istog. On je izvagao vozilo i L...u isplatio za isto 113,90 eura o čemu je izdao otkupni blok koji je on potpisao i u njemu unio je broj vozačke dozvole. Poslije 10 do 15 dana na otpad su došli službenici policije i rekli mu da sumnjaju da je to vozilo ukradeno i da moraju da ga oduzmu. Nakon čega je otišao u stanicu policije da da izjavu i tamo je sreo jednog čovjeka G...a za kojeg je saznao da je vlasnik toga auta. Istakao je da poznaje M... D..., K... P... i R... M..., ali niko od njih nije bio prisutan sa L...em kada je to vozilo dovezao na otpad. Naveo je da njemu nije poznato ko je lice koje je sa L...em dovezlo vozilo na otpad. Ne sjeća se da li je L... toga dana sa navedenog vozila skinuo jedan točak.

Iz nalaza i mišljenja stalnog sudskog vještaka saobraćajne str... Š... M... proizilazi da je vrijednost putničkog motornog vozila marke „P...“ registarske oznake NK AZ 989 iznosila 602,00 eura i da je ista utvrđena po cijenama i kriterijumima na dan 11.07.2014.godine.

Iz potvrde o privremeno oduzetim predmetima Uprave policije CB Nikšić Ku.br 288 od 16.06.2014.godine proizilazi da je ovlašćeni policijski službenik od K... D... privremeno oduzeo havarisanu školjku od putničkog motornog vozila marke “P... 205” sive boje bez registarskih oznaka, broj šasije VF3741C9007464352.

Iz potvrde Uprave policije CB Nikšić Ku.br 288od 16.06.2014.godine o vraćanju privremeno oduzetih predmeta proizilazi da je ovlašćeni policajski službenik Uprave policije CB Nikšić izvršio vraćanje privremeno oduzetih predmeta G... D... i to havarisanu školjku od putničkog motornog vozila marke “P... 205” sive boje bez registarskih oznaka, broj šasije VF3741C9007464352.

Iz izvršenog uvida u otkupni blok „K...“ DOO br. 3/14, od 29.05.2014.godine, proizilazi da je od L... L... preuzeto otpadno željezo - vozilo „P... 205“, težine 670 kg i i istome isplaćeno 113,90 eura.

Iz dopisa ZIKS-a Podgorica broj 281-2 od 03.02.2016.godine proizilazi da je L... P... izdržavao kaznu zatvora u trajanju od 6 mjeseci po pravosnažnoj presudi Osnovnog suda u Nikšiću K.br. 511/2013 od 03.03.2014.godine. U izrečenu kaznu je uračunato vrijeme provedeno na liječenju u ZU Specijalnoj bolnici za psihijatriju Dobrota – Kotor po osnovu izvršenja mjere bezbjednosti obavezno liječenje narkomana u periodu od 16.06.2014.godine do 02.03.2015.godine. Kaznu je izdržavao u vremenu od 02.03.2015.godine do 16.03.2015.godine, kada je otpušten sa izdržavanja kazne po Odl... direktora ZIKS-a o uslovnom otpustu. Uslovni otpust imenovanom je trajao do 06.04.2015.godine.

Naime optužbom ovlašćenog tužioca okrivljenom se stavlja na teretu da je u noći 25/26.05.2014.godine u Nikšiću, svjestan svog djela i htio njegovo izvršenje, u namjeri da sebi pribavi protivpravnu imovinsku korist, oduzeo putničko motorno vozilo marke „P... 205.“ reg.br. NK AZ 989 vlasništvo G... D...a u vrijednosti od 602,00 eura, na način što je ušao u vozilo koje je bilo parkirano na parking prostoru u ulici M... M... a koje nije bilo zaključano i u kojem su se u bravi na volanu nalazili ključevi od istog a zatim stavio vozilo u pogon i udaljio se u nepoznatom pravcu i na taj način izvršio krivično djelo krađa iz čl.239 st.1 Krivičnog zakonika Crne Gore.

Utvrđujući prednje činjenice sud je proveo niz dokaza i zaključio da se optužba temelji isključivo na iskazu svjedoka M... D... koji je naveo da je vozilo marke „P... 205.“ reg.br. NK AZ 989 a koje je predmet optužbe kupio od okrivljenog L... L..., vozio jedan dan a zatim ostavio u blizimi S... jezera u mjestu Crna tačka jer mu je pukla guma i da mu nije poznato šta se dalje desilo sa vozilom dok ga policija nije pozvala poslije desetak da da izjavu.

Naime, sud je imao u vidu iskaz svjedoka M... D... i njegove navode da je u maju 2014.godine kupio „P... 205“ od okrivljenog L... L..., te da mu je tog istog dana kada je kupio vozilo pukla guma dok se vraćao iz Banjana starim makadamskim putem u mjestu Crna tačka kod S... jezera, da je vozilo ostavio i pješke otišao do Nikšića, a zatim uveče pošao sa V... N... u mjestu Č... kako bi brali drva, te da nikome nije kazao da je ostavio vozilo na tom makadamskom putu u blizini S... jezera, pa ni okrivljenom L...u jer se sa okrivljenim posle kupovine vozila više nije ni vidio ni čuo i da ne zna šta se dogodilo sa vozilom nakon toga, ali sudu ostaje nejasno ako su prednji navodi tačni, otkud bi okrivljeni L... znao precizno mjesto gdje se nalazilo vozilo koje je a kako to objašnjava svjedok M... ostavio i to van grada u blizini jezera na starom makadamskom putu a koji put i mjesto je po kazivanju kako svjedoka M...a tako i svjedoka R...a i K dosta udaljeno kako od grada, tako i od glavnog magistralnog puta i dosta zabačeno, i okrivljeni ponovo preuzeo ( a koje je predhodno navodno prodao M...u) i odšlepao za Nikšić i prodao na otpadu.

Jedino i sigurno što je sud utvrdio u ovom postupku jeste da je okrivljeni L... zaista preuzeo vozilo koje se nalazilo na makadamskom putu u blizini S... jezera a na način što je do spornog mjesta otišao sa R... M...om i K... P...om nakon čega su navedeno vozilo pošto mu je pukla guma i pošto je bilo havarisano zakačili sajlom za „M...“ R... M... i odvezli u R... na otpad K..., gdje je okrivljeni L... kada su došli na otpad radniku dao na uvid svoju vozačku dozvolu i saobraćajnu dozvolu od vozila „P... 205“, te da je na otpadu dobio za vozilo 114,00 eura i račun na kojem je bio napisan broj njegove vozačke dozvole a na kojem se lično potpisao, a kako to i sam navodi u svojoj odbrani okrivljeni L..., koja odbrana je u cjelosti potvrđena iskazima svjedoka R... M... i K... P... kojime je sud dao punu vjeru jer su na identičan način jasno i precizno opisali kritični događaj, da im je okrivljeni kazao da je kupio havarisano auto od M... D... a da je okrivljeni L... dovezao vozilo na otpadu zajedno sa K... i R...em kako to navodi, potvrdjeno je ne samo iskazima ovih svjedoka već i iskazom svjedoka K... D... da su kritičnog dana na otpadu utvrdili identitet okrivljenog uvidom u njegovu vozačku dozvolu, izmjerili navedeno vozilo i okrivljenom L...u platili 114,00 eura a zatim mu dali račun na kojem je napisan broj vozačke dozvole okrivljenog i na kojoj se okrivljeni L... potpisao, a koji iskaz je potvrđen uvidom u otkupni blok „K...“ DOO br. 3/14, od 29.05.2014.godine.

Nadalje, iz iskaza svjedoka V... N... proizilazi da je od kraja maja 2014 godine pa do Nove godine M... radio kod njega na Č... i da za to vrijeme nikada nije došao svojim vozilom, kao i da se ne sjeća da je vozilo M...a nekada ostalo u kvaru pa da je zbog toga sa njim M... otišao na Č... ili pak da mu je spomenuo da mu je ostalo vozilo u kvaru (kako to predstavlja sudu svjedok M...), a osim prednjeg čudno je i neshvatljivo da M... ostavi vozilo na dosta udaljenom i zabačenom mjestu od grada i nakon toga se danima nije interesovao za predmetno vozilo koje je navodno kupio sve dok ga policija nije obavijestila i privela zbog nestanka predmetnog vozila i to nakon desetak dana, takodje je nelogično da okrivljeni koji boravi kod V...a desetak dana od dana kada je ostavio vozilo na starom makadamskom putu ne govori o prednjem ništa pred V...em niti se interesuje za vozilo.

Imajući u vidu prednje činjenice sud je zaključio da nema dokaza da je L... L... počinio krivično djelo koje mu je gore citiranim optužnim predlogom stavljeno na teret, jer osim prednjih utvrdjenih činjenica sudu je ne logično da okrivljeni daje svoje lične podatke na otpadu prilikom prodaje predmetnog vozila i time rizikuje da bude otkriven ako je zaista otudjio vozilo kako mu se opružbom stavlja na teretu, takodje je nelogično da okrivljeni L... zna gdje je predhodni dan ili čak i prije toga ostalo u kvaru vozilo M... D... (koji kaže da ga je kupio od okrivljenog L...a) kada i sam M... kaže da nije nikome kazao gdje je ostavio vozilo, pa se postavlja pitanje otkud vozilo opet kod okrivljenog L...a (ako svjedok M... govori istinu) i kako je okrivljeni L... znao da se M...u pokvarilo vozilo a koje vozilo mu je navodno predhodno prodao okrivljeni L... i da je ostalo van grada kod S... jezera u mjestu Crna tačka gdje ga je okrivljeni L... zaista i preuzeo, osim da je, a kako ovaj sud izvodi jedini i logični zaključak prednje podatke okrivljeni L... dobio isključivo od M...a a kako to i sam okrivljeni L... navodi u svojoj odbrani.

Iz svih prednjih razloga sud nije poklonio vjeru iskazu svjedoka M... D... da je vozilo zaista kupio od okrivljenog L... L... niti je sud nesumnjivo utvrdio da je okrivljeni L... zaista izvršio krivično djelo na način kako se to istom stavlja na teretu optužbom ovlašćenog tužioca.

Kako u konkretnom slučaju nije dokazano da je okrivljeni izvršio krivično djelo na način kako je to opisano u optužbi a za koju je sud vezan to je sud o sumnji o postojanju svih činjenica, koje čine obilježje krivičnih djela, shodno čl. 3 st. 3 Zakonika o krivičnom postupku, odlučio na način, kako je to povoljnije za okrivljenog i istog shodno čl. 373 stav 1 tačka 2 Zakonika o krivičnom postupku, oslobodio od optužbe. U prilog prednjeg zaključka suda je i pretpostavka nevinosti, formulisana u članu 6 stav 2 EKLJP, pri čemu, i ako nakon cjelokupnog dokaznog postupka koji je zakonito sproveden, preostane samo sumnja u prilog postojanja krivice, mora se primijeniti rezonovanje po pravilu in dubio pro reo, tj. tada će se smatrati da pretpostavka nevinosti nije oborena.

Sud je cijenio i navode oštećenog svjedoka G... D...a i svjedoka L... P... koji su u svojim iskazima naveli da njima nije ništa poznato o kritičnom događaju, pa pošto isti nijesu bio očevidci događaja, niti su se izjasnili o bitnim okolnostima predmetnog događaja, njihov iskaz nije mogao da utiče na to da se donese drugačija odl... suda.

Kako je okrivljeni oslobođen od optužbe, to troškovi krivičnog postupka padaju na teret budžetskih sredstava suda, shodno čl. 230 Zakonika o krivičnom postupku.

Na osnovu izloženog, u smislu čl. 373 st.1 tač. 2 Zakonika o krivičnom postupku odlučeno je kao u izreci.

OSNOVNI SUD U NIKŠIĆU, dana 08. 02.2016.godine.

Zapisničar S U D I J A,
Rada Nikolić,s.r. Vesna K...,s.r.

Za tačnost otpravka tvrdi i ovjarava
službenik suda
PRAVNA PO...: Protiv ove odl... nezadovoljna stranka ima pravo žalbe
u roku od 8 dana, od dana prijema iste preko ovog
suda Višem sudu Podgorica.