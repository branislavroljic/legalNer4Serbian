K. br. 235/22
U IME CRNE GORE
Osnovni sud u Podgorici, sudija Ivana Becić, uz učešće zapisničarke Anđele Mitrović, u krivičnom postupku protiv okrivljenog S. A., zbog krivičnog djela nasilje u porodici ili u porodičnoj zajednici iz čl. 220 st. 1 i st. 5 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 11.05.2022. godine, donio je
P R E S U D U
Okrivljeni:

S. A., JMB xxxxxxxxxxxxx, od oca N. i majke S., rođene P., rođen xx.xx.xxxx. godine u Podgorici, sa boravištem u mjestu rođenju, u ul. I. A. br. xx, državljanin Crne Gore, razumije crnogorski jezik, koji je i njegov jezik, neoženjen, bez djece, konobar, završio srednju školu, pismen, lošeg imovnog stanja, neosuđivan, protiv kojeg se ne vodi postupak za drugo krivično djelo, u pritvoru od 10.03.2022. godine od 22,50 časova po rješenju sudije za istragu ovog suda Kri.br. 154/22 od 12.03.2022. godine,
Kriv je

Što je:

Dana 10. Marta 2022. godine, oko 21,00 časova, u Podgorici, u ul. I. A. br. xx, svjestan svoga djela, čije je izvršenje htio, znajući da je isto zabranjeno, primjenom grubog nasilja narušio tjelesni integritet člana svoje porodice – oca oštećenog A. N. i prekršio mjeru zaštite od nasilja u porodici koju mu je izrekao Sud za prekršaje u Podgorici, na način što ga je stisnutom pesnicom udario u predjelu lica, kojom prilikom mu je nanio laku tjelesnu povredu u vidu krvnog podliva grebena nosa prečnika oko 1 cm i krvni podliv donje ivice sredine i lijeve strane čela prečnika oko 1 cm i istog dana prekršio mjeru zaštite od nasilja u porodici koju mu je odredio Sud, na način što je boravio u porodičnoj kući u ul. I. A. br. xx u Podgorici, iako mu je rješenjem Suda za prekršaje u Podgorici PPzm.br.2258/22-4 od 18.02.2022. godine, izrečena zaštitna mjera udaljenje iz stana koji se nalazi u Podgorici u ul. I. A. br. xx u trajanju od dva mjeseca zbog izvršenog prekršaja iz čl. 21 st. 2 Zakona o zaštiti od nasilja u porodici
- čime je izvršio krivično djelo nasilje u porodici ili u porodičnoj zajednici iz čl. 220 st. 1 i st. 5 Krivičnog zakonika Crne Gore
Pa sud okrivljenog zbog navedenog krivičnog djela, primjenom čl. 4 st. 2, čl. 13, čl. 15, čl. 32, čl. 36, čl. 42 i čl. 51 Krivičnog zakonika Crne Gore i čl. 226, čl. 229, čl. 303 i čl. 374 Zakonika o krivičnom postupku,
O S U Đ U J E
Na kaznu zatvora u trajanju od 70 (sedamdeset) dana, u koju kaznu se okrivljenom uračunava vrijeme provedeno u pritvoru od 10.03.2022. godine sa početkom u 22.50 časova, pa nadalje.

Na osnovu člana 72 Krivičnog zakonika Crne Gore okrivljenom S. A. sud izriče
MJERU BEZBJEDNOSTI
OBAVEZNO LIJEČENJE ALKOHOLIČARA
Koja će se izvršiti u ustanovi za izvršenje kazne - Upravi za izvršenje krivičnih sankcija i ista će trajati dok postoji potreba za liječenjem, ali ne duže od izrečene kazne zatvora.

Obavezuje se okrivljeni da plati troškove krivičnog postupka u iznosu od 198,00 eura, kao i na ime paušala iznos od 30,00 eura, sve u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom Osnovnog državnog tužilaštva u Podgorici Kt. br. 385/22 od 01.04.2022. godine, okrivljenom S. A. je stavljeno na teret izvršenje krivičnog djela nasilje u porodici ili u porodičnoj zajednici iz čl. 220 st. 1 i st. 5 Krivičnog zakonika Crne Gore.

Nakon podizanja optužnog predloga, državna tužiteljka, okrivljeni i njegov branilac su zaključili sporazum o priznanju krivice dana 10.05.2022. godine, koji je istog dana dostavljen sudu na odlučivanje.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupila tužiteljka, a koji se nalaze u spisima predmeta.

Iz sadržine prikupljenih dokaza sud je zaključio da je državna tužiteljka pružila dovoljno dokaza o krivici okrivljenog, te da je okrivljeni S. A. u vrijeme, mjestu i na način opisan u izreci ove presude učinio krivično djelo nasilje u porodici ili u porodičnoj zajednici iz čl. 220 st. 1 i st. 5 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o krivičnoj sankciji iz sporazuma o priznanju krivice, zaključenog između stranaka i branioca, ovaj sud je cijenio da je predlog stranaka u vezi sa vrstom krivične sankcije prihvatljiv, jer je isti u skladu sa interesima pravičnosti, a krivična sankcija odgovara svrsi izricanja krivičnih sankcija, imajući pritom u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o vrsti i visini krivične sankcije i to njegove lične prilike, odnosno da je isti lošeg imovnog stanja, kao i njegov raniji život, odnosno činjenicu da ranije nije osuđivan zbog izvršenja krivičnog djela, te njegovo držanje poslije učinjenog krivičnog djela i s tim u vezi njegovo priznanje i izraženo kajanje, kojim je znatno doprinio bržem i efikasnijem vođenju krivičnog postupka. U odsustvu otežavajućih okolnosti, odmjerena kazna od 70 dana je adekvatna težini učinjenog krivičnog djela koja se ogleda kroz posljedicu koja je nastupila, visinu zaprijećene kazne, ali i ličnosti okrivljenog. Stoga će se jedino ovako odmjerenom kaznom zatvora ostvariti svrha kažnjavanja iz čl. 32 Krivičnog zakonika Crne Gore, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore. Ovako odmjerena kazna zatvora će po uvjerenju suda nesumnjivo dovoljno uticati na okrivljenog da ubuduće ne čini krivična djela, a pored toga će uticati i na druge da ne čine krivična djela i sa istom će se u potpunosti ostvariti ciljevi kako specijalne, tako i generalne prevencije.

Vrijeme provedeno u pritvoru od 10.03.2022. godine sa početkom u 22.50 časova, će se shodno čl. 51 st. 1 Krivičnog zakonika Crne Gore uračunati okrivljenom u kaznu zatvora na koju je osuđen.

Na osnovu čl. 72 Krivičnog zakonika Crne Gore, sud je okrivljenom izrekao mjeru bezbjednosti obavezno liječenje alkoholičara koja će se izvršiti u ustanovi za izvršenje kazne - Upravi za izvršenje krivičnih sankcija. Navedena mjera će trajati dok postoji potreba za liječenjem, ali ne duže od izrečene kazne zatvora. Ovo iz razloga što je iz nalaza i mišljenja vještaka psihijatra dr Ž. G. utvrđeno da je okrivljeni predmetno krivično djelo učinio u stanju akutne intoksikacije alkoholom srednjeg stepena, koja klinički odgovara pravom pijanstvu, te da postoje indikacije za primjenu ove mjere iz preventivnih razloga, jer usljed zavisnosti od upotrebe alkohola kod okrivljenog postoji ozbiljna opasnost da će usljed ove zavisnosti i dalje vršiti krivična djela. Kako bi se otklonila ta ozbiljna opasnost, sud je našao da je izricanje ove mjere bezbjednosti u konkretnom slučaju neophodno. Izricanjem ove mjere će se otkloniti stanje koje može biti od uticaja da okrivljeni ubuduće vrši krivična djela, a time će se ostvariti svrha mjera bezbjednosti iz čl. 66 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.

Imajući u vidu da je okrivljeni oglašen krivim, sud ga je shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka plati ukupan iznos od 198,00 eura, od čega na ime troškova medicinskog vještačenja iznos od 60,50eura, na ime psihijatrijskog vještačenja iznos od 137,50 eura, kao i dodatan iznos od 30,00 eura na ime sudskog paušala kao dijela troškova krivičnog postupka, koji je odmjeren srazmjerno trajanju i složenosti postupka i imovnom stanju okrivljenog.

Shodno iznijetim razlozima, na osnovu čl. 303 st. 1 u vezi sa čl. 374 Zakonika o krivičnom postupku, odlučeno je kao u izreci presude.

Dana, 11.05.2022. godine
ZAPISNIČARKA S U D I J A
Anđela Mitrović Ivana Becić
DN-a: Po primjerak presude dostaviti: - ODT Podgorica - okrivljenom,
- braniocu okrivljenog,
- UIKS-u Istražnom zatvoru Spuž,
- oštećenom,
- a/a
Postupljeno dana: 11.05.2022. godine Službenik Suda, ____________________
ZAPISNIČARKA S U D I J A
Anđela Mitrović,s.r. Ivana Becić,s.r.

PRAVNA POUKA:

Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Anđela Mitrović