K.br.53/11
U IME NARODA
Osnovni sud u Pljevljima, kao prvostpeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog P. D. iz P., koga brani advokat V. N. iz P., zbog krivičnog djela nesavjestan rad u službi iz čl. 417. st.3. u vezi st. 1. KZ CG, nakon održanog glavnog i javnog pretresa u prisustvu zamjenika ODT Gačević Božidarke, okrivljenog i zastupnika oštećenog R. u. P. D. S., a u odsutnosti uredno pozvanog branioca okrivljenog, dana 22.03.2011. godine, donio je i javno objavio
P R E S U D U
Okrivljeni P. D. zv. G., JMBG .... od oca B. i majke D. rodjena K. rodjen .... godine u selu G., opština P. živi u P. ul. S. br. ., državljanin CG, diplomirani elektro inženjer, oženjen, otac dvoje djece, pismen završio elektrotehnički fakultet, zaposen u AD R. u. P., vojsku služio, vodi se u VE, srednjeg imovnog stanja, ranije ne osudjivan
Na osnovu člna 363. st.1. tačka 3. ZKP CG
OSLOBADJA SE OD OPTUŽBE
Da je:

juna mjeseca 2010. godine, kao odgovorno lice - glavni inženjer elektroodržavanja u PK P. - R. u. AD P., kršenjem opštih akata R. u. P. - upustava za manipulaciju sa visokonaponskim rudarskim kablovima EPN-78 i za prenošenje visokonaponskih BTS ćelija na sankama po kopovima i akta o sistematizaciji i opisu poslova i radnih zadataka, te i Pravilnika o tehničkim normativima za električna postrojenja i uredjaje u rudnicima sa površinskom eksploatacijom mineralnih sirovina, propuštanjem dužnosti nadzora, očigledno nesavjesno postupao u vršenju poslova i radnih zadataka, iako je bio svjestan da usled toga za R. u. može nastupiti imovinska šteta, pa je takva šteta koja prelazi iznos od 3.000,00 eura i nastupila, na način što su suprotno opštem aktu o radu sa mobilnim BTS ćelijama vrata na ćelijama bila otključana, pa je u periodu od 11.06.-14.06.2010. godine NN lice na PK P., oduzeolo oko 310 m visokonaponskih kablova, koji služe za napajanje bagera električnom energijom u toku rada, tako što je NN lice isključilo napon pomoću "rastavljača" u mobilnoj BTS ćeliji koja je bila otključana, a zatim upotrebom podesnog sredstava - bonsekom isjeklo navedeno visokonaponsko kablo oznake oznake EPN 3x50+3x16 mm2 i EPN 3x70+3x25 mm2 iako je opštim aktima R. u. AD P. predvidjeno da vrata BTS ćelija moraju biti zatvorena i zaključana, zbog opasnosti od visokog napona od 6000 volti i da vrata BTS ćelija mogu otvarati samo ovalašćena stručna lica, a prekidačima i rastavljačima u BTS ćelijama mogu manipulisati samo električari, pri čemu je tom prilikom za R. u. AD P. pričinjena imovinska šteta u iznosu od 11.000,00 eura,
čime bi izvršio krivično djelo nesavjestan rad u službi iz čl. 417. st.3. u vezi st. 1. KZ CG,
jer nije dokazano da je okrivljeni izvršio krivično djelo za koje je optužen.

Troškovi krivičnog postupka padaju na teret budžetskih sredstava ovog suda.

O b r a z l o ž e n j e
Osnovno državno tužilaštvo u Pljevljima optužnim predlogom Kt.br.225/10 od 05.02.2011. godine optužilo je P. D. iz P. zbog krivičnog djela nesavjestan rad u službi iz čl. 417. st.3. u vezi st. 1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.

U završnoj riječizamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.

Zastupnik oštećenog AD R. u. P. u završnoj riječi je istakao da se pridružuje krivičnom gonjenju protiv okrivljenog, a da ne ističe imovinsko-pravni zahtjev prema okrivljenom obzirom da je pronadjeno koje izvršio oduzimanje kabla pa je u toku naplata imovinske štete u tom predmetu.

Okrivljeni P. D. u svoju odbranu u predmetu istražnih radnji je istakao da je po zanimanju elektro ineženjer i petnaestak godina je zaposljen u R. u. AD P., a od toga u poslednju godinu dana rasporedjen na radno mjesto glavnog inženjera za površinske kopove, a u poslednjih mjesec dana dobio mjesto rukovodioca elektrospužbe R. u. AD P. U nadležnosti elektroslužbe je održavanje elektroobjekata i opreme Rudnika uglja Pljevlja, a radi se o elektroobjektima i opremi koja se nalazi u površinskim kopovima Potrilica i Borovica, a u nadležnosti ove službe i elektro održavanje mobilnih BTS ćelija, bagera i trafostanica. Inače BTS ćelije su pokretne ćelije koje prate pozicije bagera prilikom pomjeranja bagera unutar kopa i ove ćelije su montirane na takozvanim "sankama" i prilikom pomjeranja ih vuku radne mašine i ove ćelije se napajaju električnom energijom sa dalekovoda i vode električnu energiju prema bagerima. Te ćelije su ćelije u kojima je napon električne energije 6000 volti, i jedino stručna lica elektrostruke imaju ovlašćenje pristupa ovim ćelijama i donose odluku o uključenju i isključenju ćelija kao i o otklanjanju eventulanih kvarova na ćelijama. Sve to se preduzima u skladu sa pravilnikom o radu. Dalje ističe da je skoro godinu dana bio na radnom mjestu glavnog elektro ineženjera i tek kada je povodom ovog slučaja davao izjavu u policiji od policije je szanao da postoji uputstvo za rad sa ovim ćelijama koje je policiji dostavila služba zaštite na radu R. u. P. i koje uputstvo kako je vidio je potpisao u ime RJ O. tadašnji direktor Čolović Zoran. Dalje, ističe da njemu kao glavnom elektro inženjeru nikada niko iz R. u. nije dao to uputstvo i da je za postojeće saznao tek u policiji kada je juna mjeseca 2010. godine davao izjavu u policiji. Mobilne BTS ćelije moraju biti zatvorene kada se nalaze unutar rudarske zone, a to znači da se na njima moraju nalaziti vrata koja su u funkciji zatvaranja kako bi unutrašnjost ćelije bila zaštićena od spoljašnjih uticaja, a u prvom redu od kiše, vlage i sl. To što BTS ćelije moraju biti zatvorene ne znači da moraju biti i zaključane. One se zaključavaju isključivo onda ako su izmještene van rudarske zone što se rijetko dešava, ali je ranije bilo i takvih slučajeva da su BTS ćelije izmještene izvan rudarske zone. Kada se BTS ćelije izmjeste van rudarske zone onda su se vrata ćelije zaključavala kako bi se na taj način onemogućio pristup unutrašnjosti ćelije od strane neovlašćenih lica. Kada se BTS ćelije izmjeste izvan kruga R. u. vrata na ćelijama su se zaključavala tako što su se kroz vrata provlačile metalne šipke, a na krajevima tih šipki bi se stavljali katanci, a ključevi su se nalazili jedino i isključivo kod radnika lektro službe, jer su jedino radnici elektrožbe imali ovlašćenje da otključavaju ćelije i rade na ćelijama, a ta ovlašćenja nisu imali radnici drugih službi R. u. Ovakav način obezbedjivanja mobilnih BTS ćelija je radjen na osnovu prakse koju je on nasledio dolaskom u ovu službu i nepostoji nikakva pisana odluka niti bilo kakav drugi pisani akt o načinu obezbedjivanja ovih ćelija već se to kao što je rekao radilo na osnovu dugogodišnje prakse koju je i on naslijedio i tako nastavio da postupa. Kada se desi kvar neke radne mašine ako je u pitanju elektro kvar onda rukovaoc te mašine odmah o tome obavještava smjenskoh ineženjera i smjenskog električara koji izlazi na lice mjesta i pravi procjenu da li treba isključiti napon. Što se tiče prve smjene praksa je da njih iz elektro službe odmah pozovu i oni reaguju i pokušaju otkloniti kvar ukoliko je to moguće, a ukoliko se kvar desi u toku vikenda, praznika ili u toku druge i treće smjene, tada smjenski električar zajedno sa smjenskim inženjerom i ostaljim osobljem pravi procjenu da li je ta mašina neophodna za rad odnosno da li može čekati redovno radno vrijeme i prvu smjenu, pa ako procijene da je ta radna mašina neophodna za proces rada onda pozivaju njih iz elektroslužbe da probaju da otklone kvar. Što se tiče kvara na bageru br. 15 u noći 11./12.06.2010. godine njemu nije ništa poznato jer ga o tome niko nije obavijestio. U okviru elektroslužbe vodi se knjiga zapažanja u koju smjenski električar upisuje svoja zapažanja i aktovnosti u toku smjene i ako se desi kvar na nekoj radnoj mašini taj kvar se mora evidentirati u knjigu zapažanja koju vodi smjenski električar u svakoj smjeni. U knjizi zapažanja za dan 11./12.06.2010. godine smjenski električar nije konstatovao da je došlo do kvara radne mašine "Bager", a ako je došlo do kvara smjenski električar je bio dužan da to unese u knjigu zapažanja. Dalje ističe da njega kao glavnog elektroinženjera niko nije obavijestio o tome do uktora 15.06.2010. godine kada je došao u prvu smjenu. Dalje ističe da je prethodnu radnu sedmicu bio na godišnjem odmoru i kada je došao na posao 15.06.2010. godine o kvaru bagera br. 15 obavijestio ga je njegov zamjenik B. M. koji ga je inače mijenjo dok je on bio na godišnjem odmoru. Dalje ističe da njegova elektroslužba pripada RJ "O.". I smjenski električari pripadaju RJ "O." s tim što su oni angažovani 24 časa dnevno i rade u tri smjene, a okrivljeni kao glavni ineženjer radi samo prvu smjenu i eventualno postupa u slučaju neodložnih kvarova, u dane vikenda i neradne dane te u drugoj i trećoj smjeni. U slučajevima kada se javi potreba za gašenjem napona u BTS ćelijama generalno pravilo je da se prvo mora isključiti prekidač pa se onda gasi rastavljač - fizička sklopka koja pokazuje da je strujno kolo rastavljeno i ovo pravilo važi bez obzira da lije sistem opterećen ili nije odnosno da li neka od ranih mašina koja koristi napon je uključena ili nije. U slučaju da nestručno lice pokuša da isključi napon u BTS ćelijama samo preko rastavljača tj. te fizičke sklopke u tom slučaju bi došlo do opterećena i formiranja strujnog luka na rastavljaču i lice koje bi pokušalo tako da isključi napon u ćeliji bi bilo životno ugroženo. Ovo pod uslovom da je mašina koja je u radu pod naponom, dok u slučaju radna mašina koja je pod naponom nije u radu napon u BTS ćelijama može se isključiti i samo pomoću rastavljača i tada se ne formira struji luk. Njemu kao glavnom inženjeru nijesu poznate okolnosti kradje kablova koji su povezivali mobilnu BTS ćeliju sa bagerom br. 15. M. B. je takodje diplomirani inženjer i obzirom da je od 09.06. do 15.06.2010. godine bio na godišnjem odmoru jer mu je to bilo potrebno zbog djece on je interno obavijestio B. da ga mijenja dok je na godišnjem odmoru. Njemu nije bilo poznato da vraa BTS ćelije dok su u krugu R. u. P. odnosno u rudarskoj zoni moraju biti zaključana. Poznato mu je da su morala biti zatvorena i na taj način tehnički obezbedjena ćelija zbog kiše, vlage i slično, dok o fizičkoj zaštiti imovine R. u., a samim tim i BTS ćelija, a u tu zaštitu spada i eventualno protipravno oduzimanje, brine posebna služba i to profesionalna služba obezbedjenja takozvani "S.". Bager br. 15 pa samim tim i BTS ćelija koja ga je napajala električnom energijom se nalazio u takozvanoj restriktivnoj zoni Rudnika, a to je zona u kojoj se izvode radove, a izmedju ostalog tu se vrši i miniranje. Ova restriktivna zona ima dva ulaza i predpostavlja, a to je u stvari u nadležnosti službe obezbedjenja, da oba ta ulaza moraju biti obezbedjena, odnosno da bi trebalo da postoji radnik koji brine o ulasku u restriktivnu zonu. Ovo kablo koje je u ovom spornom periodu oduzeto i ako je dužine 310 m ono nikako nije lakše od 1,5 tona i smatra da se moglo iz restriktivne zone otudjiti isključivo uz pomoć mehanizacije i teretnih vozila koja nijesu mogla ući u restriktivnu zonu osim na ova dva glavna ulaza. Dalje dodaje da je u njegovoj nadležnosti samo tehnički nadzor ovih BTS ćelija što znači samo nadzor u slučaju kvara, nedostataka na BTS ćeliji koji utiču na njen rad, dok je fizičko obezbedjenje ili nadzor nad ovim ćelijama, kablom, kao i u ostalom o drugoj imovini R. u. P. u nadležnosti službe obezbedjenja, a to je profesionalna služba iz N. koju je R. u. angažovao radi obezbedjenja njegove imovine. Još jedanput ističe da se vrata BTS ćelije nijesu zaključavala, takvu praksu je zatekao kada je postavljen za glavnog elektro inženjera i takvu praksu je i nastavio, a da postoji uputstvo o obaveznom zaključavanju ovizh ćelija je saznao u policiji kada je davao izjavu jer mu je inspektor Djurdjević predao to uputstvo navodeći da mu je dostavljeno od strane R. u. P. Još jedanput tvrdi da mu to uputstvo nikada nije dato niti je znao da postoji, a smatra da će to i neke njegove kolege i šefovi potvrditi.

Na glavnom pretresu je objasnio da smatra da ako se BTS ćelija nalazi u restriktivnoj rudarskoj zoni (tj. uredjenoj zoni gdje se znaju pravila ponašanja u toj zoni) smatra da po njegovom mišljenju nema potrebe zaključavati tu ćeliju već je dovoljno da ona bude samo zatvorena te da ista ima propisno obeležavanje koje se vidi sa spoljašnje strane. Na toj ćeliji piše na jednoj tablici "visoki napon, opasno po život" i smatra da svaki gradjanin zna šta to znači. Dalje dodaje da se u zaštićenu zonu R. u. može ući samo na dva mjesta i to mehanizacijom jer je to kop gdje je okomit teren, a posebno ističe da svaki novi radnik koji dolazi u R. u. prvo ide u službu zaštite na radu gdje mu se objašnjava šta je BTS ćelija kolikav je napon u njoj kao i o kompletnim uslovima rada u R. u. P. o primjenama materijalno-tehničikih sredstava itd. Posebno objašnjava da je kritične noći NN lice koje je izvršilo oduzimanje spornog kabla moralo ući na jedan od dva ulaza u kopu i moralo je da koristi neku mašinu da bi iz zaštićene zone kopa R. u. P. izvuklo sporno kablo koje je moralo biti teško najmanje 1,5 tona. Apsolutno tvrdi da se oduzimanje ovakog kabla moglo izvršiti i pod uslovom da je sporna BTS ćelija bila zaključana jer se dešavalo da se obje BTS ćelije, a posebno ističe da se desilo i prije 20 dana kada se obila BTS ćelija koja je bila zaključana, a ista je otvorena tako što su odvaljeni katanci. Ističe da se dešavalo oduzimanje takvih kablova i pod naponom te da su ta kabla presijecana podesnim sredstvom kao što je najvjerovatnije sjekira koja ima izolovanu dršku, pa u tom slučaju zbog kratkog spoja izbaci glavna zaštita u trafostanici, pa nakon toga NN lica za to znaju i odmah izvrše presijecanje kabla koje posle kratkog spoja više nije pod naponom i ista na taj način i otudjuju odnosno odnose. Posebno napominje da se zaštićena zona kopa R. u. P. dvostruko zaštićuje i to stalnom stražarskom službom kao i mobilnim patrolama, ali ipak to sve nije lako obezbijediti pošto je zona površinskog kopa u ogromnom prostoru i nije ogradjena.

U završnoj riječi je istakao da se ne osjeća krivim da ne priznaje krivicu pa je predložio sudu da ga oslobodi od krivične odgovornosti.

Sud je u cjelosti prihvatio odbranu okrivljenog smatrajući da ista nije obezvrijedjena izvedenim dokazima.

U dokaznom postupku sud je saslušao svjedoke B. M., M. S., Dj. G., G. S., L. V. i K. M., saslušao zastupnika oštećenog R. u. AD P. D. S., pročitao stručni nalaz i mišljenje vještaka elektrostruke R. G., izvršio uvid u fotokopiju uputstva R. u. RJ O. za manipulaciju sa visokonaponskim rudarskim kablovima EPN 78 i premještanje visokonaponskih BTS ćelija na sankama po kopovima od dana 04.02.2002. godine, izvršio uvid u Pravilnik o sistematizaciji poslova i radnih zadataka, izvršio uvid u odštetni zahtjev AD R. u. P., izvršio uvid u fotoelaborat UP PJ Pljevlja br. 360/10 od 14.10.2010. godine i pročitao izvještaj iz KE za okrivljenog.

Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog, a polazeći od zakonskog opisa bića krivičnog djela koje je okrivljenom stavljeno na teret, sud je mišljenja da činjenice koje slijede iz dokaza izvedenih na glavnom pretresu ne pružaju dovoljno činjeničnog osnova za utvrdjivanje krivice okrivljenog. Naime,
polazeći od zakonskog opisa bića krivičnog djela koje je okrivljenom stavljeno na teret te i od činjeničnog opisa istog iz optužnog predloga vidi se da je okrivljenom stavljeno na teret krivično
djelo nesavjestan rad u službi iz čl. 417. st.3. u vezi st. 1. Krivičnog zakonica CG. U zakonskom opisu ovog djela stoji u stavu 3. sledeće "odgovorno lice u ustanovi ili drugom subjektu, osim onih koje se bave privrednom djelatnošću, koje učini djelo iz stava 1. i 2. ovog člana, kazniće se kaznom propisanom za to djelo". Tokom dokaznog postupka sud je utvrdio da konkretno okrivljeni nije odgovorno lice jer je zaposlen u AD R. u. P. kao glavni ineženjer elektroodržavanja u PK P., a takodje sud je utvrdio da se preduzeće u kojem je zaposlen okrivljeni bavi privrednom djelatnošću. Imajući ova dva momenta u vidu znači da konkretno u radnjama okrivljenog ne stoje elementi ovog krivičnog djela koje mu se stavlja na teret. Iz tog razloga sud je okrivljenog i oslobodio od krivične odgovornosti.

Naime, svjedok B. M. je istakao da je zaposlen u R. u. AD P. na radnom mjestu glavnog inženjera površinskih kopova i da taj poslova obavlja od 01.jula 2010. godine, a prije njega taj posao je obavljao okrivljeni. Dodao je i to da je praksa u firmi da su pomenute BTS ćelije uvijek zatvorene, ali ne i zaključane, a što se tiče dokumenta tj. uredbe o manipulaciji sa BTS ćelijama njemu nije bilo poznato da ista ikada postoji. Dodao je i to da su te BTS ćelije unutar kopa i da su uvijek zatvorene kako bi štitile kablove od kiše i vlage.

Svjedok M. S. je takodje istakao da je po struci ruadrski ineženjer i da na R. u. P. radi od 1994. godine i da od 2004. godine radi u službi zaštite na radu. Dodao je i to da zna šta su BTS ćelije i misli da bi trebale da budu zaključane, a što se tiče uputstva za manipulaciju sa visokonaponskim kablovima za to uputstvo nije nikada znao i to uputstvo je prvi put vidio kada se dogodila kradja spornog kabla. Kada se dogodio sporni dogadjaj on nije znao da postoji to uputstvo pa je pozvao rukovodioca službe zaštite na radu K. M. koji je bio tada na odmoru pa mu je on rekao da takvo uputstvo postoji i rekao mu mjesto gdje se ono nalazi u njegovoj kancelariji.

Svjedok L. V. je istakao da je zaposlen u R. u. AD P. od 1986. godine, a poslednju godinu dana radi na radnom mjestu poslovodje elektroodržavanja kopova. Od avgusta mjeseca 2009. godine njemu je okrivljeni pretpostavljeni. Dalje dodaje da od kako on radi u tom preduzeću BTS ćelije nisu zaključavane, ali su uvijek zatvorene. Za uputstvo o manipulaciji kablovima nije znao već mu je to uputstvo pokazao okrivljeni nakon kradje, dakle nakon juna mjeseca 2010. godine.

Svjedok Dj. G. je istakao da je zaposlen u R. u. AD P. na radnom mjestu Upravnik površinskih kopova, a do jula mjeseca 2002. godine je bio rukovodilac ekesploatacije u K. P. Za navedeno upustvo uopšte nije znao da postoji već je za isto saznao tek posle juna mjeseca 2010. godine, dakle, nakon kradje kablova. Tvrdi da BTS ćelije nikada nisu zaključavane od kada on radi u R. u. P. Objašnjava takodje da je on pretpostavljeni i okrivljenom P. D. pa ako niko njemu nije predao to uputstvo predpostavlja da isto nije predato ni okrivljenom.

Svjedok G. S. je istakao da je zaposlen u R. u. AD P.. kao direktor S. proizvodnje i ističe da se ne može sjetiti da li je bio upoznat sa upustvo za manipulaciju visokonaponskih rudarskih kablova, a sa istim je upoznat tek nakon dogadjaja u junu mjesecu 2010. godine. Objašnjava da je saznao da je upustvo doneseno 2002. godine kada je on obavljao poslove tehničkog rukovodioca proizvodnje. Upustvo koje je izdato od strane Upravnika Radne jednice "O." je vjerovatno bilo prilagodjeno tadašnjim uslovima eksploatacije jer se pomenute BTS ćelije nisu pomjerale duži niz godina zbog sporog napredovanja fronta rudarskih radova i vjerovatno je razlog za donošenje takvog upustva upravo bilo to. Danas pomenute BTS ćelije se nalaze na samoj ivici kopova i u zoni su rudarskih radova sa potrebom čestih izmješanja i korišećenja istih od strane elektroslužbe, pa se iste iz tih razloga i ne zaključavaju i u zoni su koju obezbedjuje profesionalno obezbedjenje R. te iz tog razloga smatrada da ćelije ne moraju biti zaključane. Iste otvaraju samo stručna lica i nko drugi. Obzirom da su BTS ćelije u zoni kopova sva nezaposlena lica nemaju potrebe ulaska u zonu kopa odnosno zabranjen je ulazak istim licima. Sve što se desilo kritičnog dana je uradjeno namjenski u smislu otudjenja imovine R. u. Ističe da tvrdi za okrivljenog da nije bio upznat sa spornim uputstvo o manipulaciji kablovima jer je na to mjesto došao kasnije i poznat je kao veoma stručan i profesionalan radnik.

Zastupnik oštećenog AD R. u. P. D. S. je u završnoj riječi istakla da se pridružuje krivičnom gonjenju protiv okrivljenog i da ne ističe imovinsko - pravni zahtjev pošto je počinilac poznat, pa će od istog AD R. u. P. naplatiti štetu.

Sud je u cjelosti prihvatio iskaze ovih svjedoka smatrajući da su svjedoci veoma objektivno svjedočili o onome što im je poznato u vezi sa spornim dogadjajem. Posebno se ističe da Preduzeće AD R. uglja P. se bavi privrednim poslovanjem, a da sam okrivljeni nije odgovorno lice.

Svjedok K. M. je istakao da je zaposlen u R. u. AD P. od 01.08.1984. godine, a od 01.09.1998. godine radi kao rukovodioc Službe zaštite na radu. Dalje ističe da mu je poznato da je tokom 2002. godine doneseno upustvo za manipulaciju i prenošenje visokonaponskih kabala i BTS ćelija i to upustvo je donio tadašnji Upravnik RJ "O." Č. Z., a isto je parafirao rukovodilac elektroodržavanja R. uglja P. poč. B. Č. Na tom upustvu stoji da je pojedan primerak dostavljen upavnicima radnih jednica P. i B., direktoru sektora proizvodjenje kao i jedan primerak službi zaštite na radu. Na osnovu upustva smata da isto okrivljeni nije imao kod sebe jer mu nije ni dostavljeno. Imajući u vidu da se u konkretnom slučaju radi o visokom naponu na tim BTS ćelija, a na svim BTS ćelijama stoji upozorenje da je visoki napon, a na obodu kopa stoji upozorenje da je ne zaposlenim licima zabranjen pristup u zonu R. u. P. Svjedok ističe da su svi zaposleni u R. u. P. upoznati da je u BTS ćelijama visoki napon i za njih nije potrebno po njegovom mišljenju zaključavanje tih ćelija, ali iz predostrožnosti za druga lica po njegovom mišljenju potrebno je da su te BTS ćelije zaključane. Te BTS ćelije koje bi bile zaključane jedino može da otključava ovlašćeno lice iz elektroodržavanja R. uglja P., a rastavljačima i prekidačima može rukovati samo stručno lice elektrostruke.

Sud je takodje prihvatio iskaz ovog svjedoka iz čijeg svjedočenja se takodje utvrdjuje da okrivljeni nije znao za uputstvo iz 2002. godine koje se pominje o manipulaciji visokonaponskim kablovima i BTS ćelijama.

Vještak elektrostruke R. G. je u svom stručnom nalazu i mišljenju je istakla da su BTS ćelije trebale biti zatvorene jer je oprema u njoj morala biti zaštićena od mehaničkih i hemijskih uticaja kao i od dejstva vlage i prašine. Takodje, je ista morala biti zatvorena zbog zaštite rukovanjem visokonaponskom opremom neovlašćenim licima. Dalje dodaje da ako BTS ćelije nisu zaključane njina vrata su morala biti na neki način blokirana tako da je pristup visokonaponskoj opremi u BTS ćelijama neovlašćenim licima u svakom slučaju i sa zaključanim i blokiranim vratima bi bio fizički spriječen tj. zabranjen. Dalje je istakla da visokonaponskom opremom BTS ćelija može da upravlja samo ovlašćeno stručno lice po nalogu predpostavljenog, a svaku intervenicu na toj opremi mora da dokumentuje u knjizi održavanja.

Sud je djelimično prihvatio stručni nalaz i mišljenje ovog vještaka.

Iz fotokopije upustva R. u. RJ O. za manipulaciju visokonaponskim kablovima se zaključuje da je isto uputstvo doneseno dana 04.02.2002. godine te da je isto u ime RJ "Održavanje" potpisao Č. Z., a da je isto dostavljeno direktoru sektora proizvodnje, upravnicima RJ P. i B. i jedan primerak službi zaštite na radu, što znači da isti primerak nije dostavljen primerak službi gdje je zaposlen okrivljeni. Sud je djelimično prihvatio ovo upustvo smatrajući da okrivljeni za isto nije znao niti je ko iz njegove službe primio primerak tog upustva.

Iz Pravilnika o sistematizaciji poslova i radnih zadataka R. u. AD P. za okrivljenog se zaključuje da glavni inženjer elektroodržavanja pored ostalih poslova izdaje zadatake poslovodji elektroodržavanja i kontroliše njihovo izvršenje i obezbedjuje uputstvo za rad pri održavanju elektroopreme i kontroliše sprovodjenje istih.

Iz opisa poslova i radnih zadataka na mjesto glavnog inženjera elektroodržavanja sud je zaključio da glavni inženjer elektroodržavanja nije odgovorno lice odnosno nema svojstvo odgvornog lica onako kako to propisuje član 417. st.3. KZ CG za djelo koje se okrivljenom stavlja na teret.

Uvidom u fotoelaborat UP PJ Pljevlja sud je zaključio da je UP PJ Pljevlja sačinila fotoelaborat u kome su fotografisani na licu mjesta detalji BTS ćelija kao i kablova kao i teren gdje su ti kablovi oduzeti.

Iz izvještaja iz kaznene evidencije izdat od strane UP PJ Pljevlja br. 03-245/10-7564/2 od 26.07.2010. godine sud je zaključio da okrivljeni ranije nije osudjivan.

Kod ovakvog činjeničnog stanja sud je mišljenja da izvedenim dokazima nije utvrdjeno da je okrivljeni izvršio krivično djelo za koje je optužen i da u njegovim radnjama ne stoje svi bitni elementi bića utuženog krivičnog djela. Prevashodno okrivljeni u smislu člana 417. st.3. KZ CG nije dogovorno lice jer se ovo djelo odnosi na odgovorno lice koje je zaposleno u ustanovi ili drugom subjektu, a očigledno je da je okrivljeni konkretno zaposlen u Preduzeću koje se bavi privrednom djelatnošću. Dakle, samim tim u radnjama okrivljenog ne stoje elementi bića krivičnog djela za koje je optužen.

Pošto nije neophodno utvrditi nevinost okrivljenog da bi se isti oslobodio od optužbe beć je dovoljno da izvedeni dokazi nepružaju dovoljno činjeničnog osnova za utvrdjivanje njegove krivice, to je sud okrivljenog u nedostatku dokaza primjenom člana 363. st.1. tačka 3. ZKP CG i oslobodio od optužbe.

Pošto je okrivljeni oslobodjen od optužbe sud je u smislu člana 203. st.1. ZKP CG odlučio da troškovi krivičnog postupka padaju na teret budžetskih sredstava ovog suda.

Sa iznijetih razloga odlučeno je kao u izreci presude.

OSNOVNI SUD U PLJEVLJIMA

dana 22.03.2011. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po prijemu iste
Višem sudu u Bijelom Polju, a preko ovog suda.

DOSTAVLJENO:

1x ODT Pljevlja
1x okrivljenom
1x braniocu okrivljenog
1x oštećenom
4x u predmet