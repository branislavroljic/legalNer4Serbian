K.br.73/16
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani Popović,uz sudjelovanje zapisničara Krvavac Mirjane,u krivičnom predmetu protiv optuženog H. H. iz P.,koga brani G. M., advokat iz P.,zbog krivičnog djela protivpravno zauzimanje zemljišta iz čl. 254 st. 1Krivičnog zakonika Crne Gore a po optužnom predlogu ODT Pljevlja Kt.br.121/16 od 30.09.2016.godine,nakon održanog glavnog i javnog pretresa u prisustvu DT Pljevlja Golubović Sanje, punomoćnika oštećene opštine P. K.T.,optuženog H. H. i njegovog branioca advokata G. M., dana 30.12.2016.godine,donio je i javno objavio
P R E S U D U
Optuženi H. H.JMBG ... od oca Šerfa i majke F. rođene I.,rođen dana .....godine u mjestu Z.,opština P., R. S., sa prebivalištem u Pljevljima ul. D. O. br...., državljanin CG, oženjen,otac dvoje punoljetno djece, privatnik, pismen,završio srednju školu za mesara, govori srpskohrvatskim jezikom,razumije crnogorski jezik,srednjeg imovnog stanja, neosuđivan.

Na osnovu čl.373 tač. 1 st.2 Zakonika o krivičnom postupku
OSLOBAĐA SE OD OPTUŽBE
Da je :

U proljeće 2016.godine u mjestu P. opština P. svjestan svoga djela čije je izvršenje htio i znajući da je njegovo djelo zabranjano, protivpravno zauzeo tuđe zemljište-dio potoka Z. vlasništvo Crne Gore-opština P. koje predstavlja dio katastarske parcele br.1357 zv.“O.“ upisane u list nepokretnosti br.64 KO Z. kao svojina Crne Gore data na raspolaganje opštini P. na način što je na istom sagradio pomoćni objekat-„suldrmu“dimenzija 2,54 m x 3,05 m x 0,57 m x 2,44 m x 1,41 m u površini od 6 m2,-
čime bi izvršio krivično djelo protivpravno zauzimanje zemljišta iz čl.254 st. 1 Krivičnog zakonika Crne Gore,
jer u postupku nije dokazano da je optuženi počinio krivično djelo koje mu je stavljeno na teret.

Troškvi krivičnog postupka padaju na teret budžetskih sredstava.

Oštećena opština P. radi ostvarivanja imovinsko pravnog zahtjeva upućuje se na parnicu.

O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.121/16 od 30.09.2016.godine,optužilo je H. H. iz P., da je izvršio krivično djelo protivpravno zauzimanje zemljišta iz čl.254 st.1 Krivičnog zakonika Crne Gore a na način, mjesto i vrijeme bliže opisano izrekom ove presude.U završnoj riječi DT Pljevlja je predložio da sud optuženog oglasi krivim i osudi po zakonu.

Punomoćnik oštećene opštine . u završnoj riječi istakao je da se pridružuje krivičnom gonjenju protiv optuženog kao i da postavlja imovinsko pravni zahtjev koji se odnosi na povraćaj protivpravno zauzetog zemljišta u mjerama, granicama i oznakama kako je to našao vještak geometar.

Optuženi H. H. u svojoj odbrani datoj tužilaštvu navodi da u selu O.opština P. ima imanje na kome se nalazi kuća, pomoćni objekti štala i ljetnja kuhinja, da drži stoku kao i da se njegovo imanje graniči sa jedne strane imanjem H. M. a sa druge strane imanjem P. K. a sa jedne strane njegovo imanje se graniči sa rijekom V. koja je državno dobro. Nijesu tačni navodi S.A. da je u proljeće 2016.godine zaogradio dvije svoje parcele i dio rijeke V. niti je u tom zaograđenom prostoru postavio kokošinjac i onemogućio A.prelazak na njeno zemljište kao i da od 2014.godine nije postavljao nikakve ograde niti bilo šta radio uz obalu rijeke V. a vratnicu koju je 2014.godine postavio da mu stoka ne bi prelazila na tuđe imanje nalazi se na istom mjestu, nije je fiksirao niti produžavao a ni proširivao. Kazao je da nema nikakav kokošinjac već tzv.“soldrmu“ gdje zatvara jagnjad i u kojoj drži kokoške trenutno a soldrma se nalazi uz samu štalu i razdvaja ih samo zid a štala se nalazi na njegovom imanju. Od vratnice štala je udaljena oko 9 metara a od rijeke oko 12 metara i stanje je isto kao što je bilo i 2014.godine. Na glavnom pretresu ne priznajući izvršenje krivičnog djela ni krivicu i ostajući pri odbrani datoj u tužilaštvu kazao je da koliko se sjeća ovu parcelu je kupio 2002.godine od S.M. i zadnjih 10-12 godina nije ništa mijenjao na parceli. Kuću je napravio iste godine kada je i kupio parcelu a štalu posle jedno godinu dana i iste godine uz štalu napravio i suldrmu-tor od buradi tako što je uz štalu kao pomoćni objekat napravio od drvenih letvi i preko tih letvi udario lim od buradi da nebi ulazile lisice i psi i u suldrmi držao jagnjad a kada nema jagnjadi tu drži po desetak kokoški. I suldrmu je napravio iste godine kada i štalu. Ima mesaru u Pljevljima u kojoj prodaje meso od stoke koju drži na ovoj parceli. Dalje je kazao da kada je kupio parcelu, parcela nije mjerena, vlasnik mu je rekao da je parcela do same obale rijeke, samo su on, vlasnik i M. Ć.bili počeli da mjere dio koji je u obliku trougla i tada mu S.rekao da to nemjeri već da mu za taj trouglasti dio da 20 maraka. Njegova pracela se nalazi između parcele H.M. i P. E., M. je ogradu postavila skoro do rijeke a P.do rijeke i M. je zelena plasitificirana ograda, između njega i P. je takođe zelena plastificirana ograda P. a sa druge strane Polovini je bodljikava žica na kolju. Suldrma je izgrađena od letvi koje su pokovane limom od buradi i stavljen krov od crijepa da nebi odozgo nešto ušlo odnosno orlovi. Kada je kupio parcelu od S. M.M. mu je rekao da je parcela do same rijeke, nije bilo nikakvih oznaka da bi mu ukazale na to da postoji granica pored rijeke a M. je inače osim njemu prodao parcele još osmorici i svi smatraju da je njihovo do rijeke jer im je tako prodao.M. je bio kupio parcelu od nepuno 2 ha od nekih B. a onda tu parcelu prodavao u pljaceve. Smatrao je da je suldrmu pravio na svom zemljištu jer mu je prodavac S. rekao da mu prodaje do rijeke a od suldrme do rijeke ima jo desetak metara zemljišta a kada je kupio parcelu nije pravljena skica parcele, skica je pravljena tek prije 2 do 3 godine kada je preveo parcelu na sebe jer se prije 2 do 3 godina parcela vodila na ranijeg vlasnika B .

Branilac optuženog u završnoj riječi nakon analize izvedenih dokaza predložio je da sud optuženog oslobodi od optužbe jer nije počinio krivično djelo koje mu je stavljeno na teret. Troškove postupka je tražio po pravosnažnosti presude.

Optuženi u završnoj riječi je usvojio odbranu svog branioca.

U dokaznom postupku sud je pročitao nalaz i mišljenje vještaka Č. M.sa skicama lica mjesta, saslušao vještaka Č.M., saslušao svjedoke M.Ć., S. A., M. R., K. E. i S. I., izvršio uviđaj lica mjesta, izvršio uvid u list nepokretnosti br.14-956-1-125172014 od 30.04.2014.godine, izvršio uvid u zapisnik o uviđaju ODT Pljevlja Kt.br.121/16 od 12.08.2016.godine i pročitao izvod iz KE za optuženog.

Nakon provedenog dokaznog postupka i ocjene izvedenih dokaza a pri tom cijeneći odbranu optuženog ovaj sud je utvrdio činjenično stanje bliže opisano izrekom ove presude.

Naime, optuženi H.ne priznaje izvršenje krivičnog djela ni svoju krivicu navodeći da je predmetnu soldrmu sagradio kada i štalu a to je bilo posle jedno godinu dana od kada je kupio parcelu od S. M. a parcelu je kupio 2002.godine. Soldrma se nalazi uza samu štalu i razdvaja ih samo zid. Soldrma je tor od buradi, pomoćni objekat od drvenih letvi preko kojih je udari lim od buradi da nebi ulazile lisice i psi.

Provjeravajući osnovanost javne optužbe kao i navode odbrane optuženog sud je izveo naprijed navedene dokaze.

Vještak Č. M. u svom pisanom nalazu i mišljenju kao i u riječi na glavnom pretresu kazao je da je na licu mjesta izvršio identifikaciju i geodetsko snimanje spornog zemljišta i nakon uvida u podatke katastra nepokretnosti koji je u službenoj upotrebi snimanjem na licu mjesta utvrdio da je optuženi izgradio pomoćni objekat-štalu dimenzija 5,15 x 4,09 m površine 21 m2, pomoćni objekat dograđen uz štalu dimenzija 3,05 x 2,54 m površine 8 m2 kao i poljski VC dimenzija 1,11 x 0,89 m površine 1 m2, sporna površina od 364 m2. Prenošenjem podataka snimanja na digitalni plan utvrdio je da je izgradnjom štale optuženi zauzeo dio rijeke u površini od 1 m2 a zauzeti dio je u obliku trougla dimenzija 1,53 x 1,41 x 2,06 m, dogradnjom pomoćnog objekta uz štalu zauzeo je dio rijeke u površini od 6 m2 čije su dimenzije 2,54 x 3,05 x 0,57 x 2,44 x 1,41 m dok izgradnjom poljskog VC-a nije izvršio zauzeće rijeke. Vještak je dalje kazao da je uvidom u katastarsku dokumentaciju utvrdio da po podatcima katastra nepokretnosti koji je trenutno u službenoj upotrebi zauzeti dio rijeke predstavlja dio parcele br.1357 zv. „O.“ površine 14318 m2 i ista je upisana u LN br.64 KO Z. na ime Crna Gora – svojina a opština P.-raspolaganje. Imovina optuženog upisana je pod parc.br.118/10 zv.“L.“ , livada IV klase površine 688 m2 i parcela br. 119/3 zv. „L.“ šuma IV klase površine 47 m2 u LN br.266 KO Z. na ime optuženog. Na glavnom pretresu vještak je kazao da na licu mjesta nema vidljive granične linije između državne svojine i privatnih parcela, kada je bilo aerofotogrametrijsko snimanje snimak je kao državno obuhvatio samo vodotok i pojas obrastao drvećem a ni vlasnici privatnih imanja nijesu stavljali biljege kojim bi označavali svoje parcele do rijeke-potoka.Ako sadašnji vlasnici prilikom kupovine ovih parcela pored rijeke nijesu vršili mjerenje na osnovu katastarskih podataka i uz prisustvo katastra onda nijesu mogli znati tačnu granicu parcela koje su kupili odnosno granicu sa rijekom.I kada je vršena parcelacija optuženom i ostalim koji su kupili te parcele optuženi je govorio kao i ostali da su parcele kupili do rijeke ali im to nijesu priznali već su primijenili granicu koja je zvanična u katastru. Laik nemože da zna gdje je granica između privatnih parcela i rijeke. I kada je bilo javno izlaganje podataka snimanja na javni uvid strankama je objašnjavano da se njihove parcele u ovom dijelu prostiru od javnog puta do rijeke a niko im nije pokazao granice između rijeke i njihovih parcela niti između njihovih parcela i javnog puta. Izlaganje je bilo u kancelariji a ne na licu mjesta. Dešifranti su istakli da su te parcele od puta do rijeke i nije bilo prigovora na te podatke. Inače u praksi vlasnici privatnih parcela ne postavljaju obilježja na granici svojih parcela i rijeke, prilikom snimanja ako je u pitanju manji potok odnosno potok manje širine na skici se on označava kao jedna crta a ako je u pitanju veći potok da može da se formira katastarska parcela onda se dešifruje sa dvije linije i formira se posebna parcela s tim što se pojas oko tog potoka odnosno granica između potoka i privatne parcele dešifruje od prilike. Stvarna površina zemljišta koje sa potokom stvara parcelu nemože se znati tačno jer prilikom aerofotogrametrijskog snimanja nijesu postavljane oznake između zemljišta koje pripada potoku i privatnih parcela. Drveni VC je uz soldrmu jednim dijelom a drugim dijelom uz štalu i on nije na državnom zemljištu već na parceli optuženog a ćošak štale i dio soldrme su na državnom zemljištu prema katastarskim podatcima. Nakon ponovnog izlaska na lice mjesta i izvršenih mjerenja vještak Č. je kazao da ostaje pri datom nalazu i mišljenju u pisanom obliku i riječi sa ranijeg glavnog pretresa kao i da je prilikom ponovnog izlaska na lice mjesta zadatak mu bio da utvrdi rastojanje od potoka Zmajevac do štale optuženog i soldrme. Od desnog ćoška soldrme gledano iz pravca puta najbliža udaljenost do potoka je 2,26 m, zatim od istog ćoška za koga tužilac i punomoćnik oštećenog tvrde da je nasipano udaljenost je 2,90 m, a od soldrme do vratnice koju je postavio optuženi je rastojanje 9,11 m a to je do lijevog ćoška vratnice odnosno mjesta gdje se vratnica nadovezuje na ogradu Pijuka. Vratnica koju je nesporno postavio optuženi ide od ćoška ograde H. M. pa u potok. Od desnog ćoška soldrme gledano iz pravca puta prema potoku ka vratnici odnosno do desnog čoška vratnice udaljenost iznosi 9,37 m.Najmanja udaljenost od desnog ćoška štale gledano iz pravca puta do potoka je 3,56 m a lijevog ćoška takođe gledano iz pravca puta do potoka je 11,86 m. Nemože da se sjeti da li je soldrma postojala kada se prvi put izlazilo na lice mjesta prije od prilike 2 godine, po poslednjem ažuriranju na G. odnosno poslednjim ažuriranim podatcima sa G. odnosno 2013.godine te soldrme nema, s tim što podatci G. za katastar nijesu zvanični podatci. Obično se pored rijeka i potoka pod uslovom da ne postoje biljege računa da je državno zemljište odnosno državno zemljište uz rijeku ili potok granica rijeke i potoka izcrtava dokle zahvataju krošnje drveća oko potoka. Ako nema ni krošnji drveća ni biljega onda se iscrtava samom obale rijeke ili potoka.

Cijeneći nalaz i mišljenje vještaka Č. sud je njegov nalaz i mišljenje prihvatio kao objektivan, dat po pravilima struke kao i na osnovu izvršenog snimanja i upotrebe katastarske dokumentacije koja je u službenoj upotrebi.

Svjedoci M. R. i M.Ć. su posvjedočili da su od S. M. kupili parcele u Potpeću kao i da je optuženi kupio parcelu od S. M. i to možda prije 12 ili više godina. Dalje su kazali da je S. M. kupio parcelu od B. kao i da je tu parcelu nakon toga prodavao u parcelama te da su oni kao kupci prilikom prevoda parcela te parcele prevodili sa vlasnika B. na svoje ime. Svjedoci M. i M. su kazali da su tu još parcele kupili P. K., P. F., Č.A., A.V., K. Dž., D. K. i dr.T. i da su svi kupili do potoka i svi zaogradili do potoka. Svjedok M. je kazao da sada prvi put čuje da im nije prodato do potoka a čak ni geometar Č.kada im je iskolčavao parcele nije ih upozorio da do potoka nije njihovo, nisu upozoreni ni da do puta nije njihovo.Ni notar ih to prilikom prevoda nije upozorio te da je znao da nije njegovo do potoka nebi kuću primicao samom potoku već je odmakao jer je imao gdje odmaći obzirom da je njegov pljac 40 ari.Nije bio prisutan kada je optuženi kupio parcelu od M. i nezna šta mu je M. rekao, sigurno mu je kao i svima njima rekao da je parcela od puta do potoka a u hodniku suda M.ćerka mu je rekla da mu vrati pare jer njen otac mu nije prodao do rijeke kao i da su kvadrat plaćali koliko i kutiju cigara. Svi koji su kupili od M. zaogradili su do samog potoka. Sigurno ima desetak godina kako je optuženi napravio štalu a godinu dana nakon toga napravio je i suldrmu. I svjedok M. koji od 1986.godine živi u P. kazao je da je M. kada je prodavao parcele svima kojima je prodao pljac prodao od puta u potok Z.i da mu je to lično rekao S. M. i zna da je M.svoju parcelu rasprodao za dvije godine a sebi ostavio parcelu na kojoj je držao kokoške i koze. Kada je optuženi kupio pljac od M. prvo je napravio šupu za alat a onda kuću pa štalu pa soldrmu, možda za dvije godine sve je to napravio. I kada je on kupovao svoje imanje od Č. kupio je imanje iz brda do u potok Z.i nikakvih oznaka pored potoka nije bilo bar kada je u pitanju njegovo imanje. Svjedok K. E. je izjavio da posjeduje pljac u mjestu P. u površini od 20 ari koji pljac je kupio od A. zv. Uča prije 12-13 godina te da iako je on kupac i iako je on isplatio kupoprodajnu cijenu za ovaj pljac ugovor je bio zaključen na ime njegovog oca i majke tog A . Ovaj svjedok je dalje kazao da kada je kupovao pljac pošao je sa A. na vrh pljaca do asvaltnog puta i A. mu rekao da je njegov pljac do potoka, da je granica potok i ograda M. sa lijeve strane a sa desne strane nije bilo postavljenih ograda jer nije dalje bilo izparcelisano. On i A.nijesu postavljali međaše a posle njega na tom dijelu pljac je kupio samo dr. T. i tada su postavljeni međaši i to u prisustvu suda ali on nije bio prisutan tako da nezna da li su međaši postavljeni do potoka. Kada je kupio ovaj pljac H. je već bio kupio pljac i napravio kuću a misli da je bio napravio i štalu mada nezna sigurno, zna da od kada je on kupio pljac nije vidio da neko dotjeruje materijal izuzev T. koji je u među-vremenu napravio kuću.Tvrdio je da mu je A. prije prodaje rekao da je njegovo do potoka kao i da ga potok ne zanima odnosno nervira jer mu stalno potkopava pljac pa zbog toga ima sve manje i manje zemljišta. Nezna dokle je optuženi kupio pljac niti kada je svoj pljac isparcelisao a prije nekih 6 godina mjerenje svojih parcela su izvršili on, T., M., K., Č. i A. V .

Cijeneći iskaze svjedoka K., M. i M. sud je povjerovao njihovim iskazima jer je stekao ubjeđenja da su ovi svjedoci bez obzira na činjenicu što su komšije sa optuženim krajnje istinito i nepristrasno posvjedočili sve činjenice koje su im poznate oko kupovine kako svojih pljaceva tako i one činjenice koje su im poznate o kupovini pljaca optuženog od S. M.. Međutim, njihove navode da je optuženi soldrmu napravio odmah posle izgradnje kuće sud nije prihvatio smatrajući da su ovim navodima htjeli da pomognu optuženom na šta ukazuje i nalaz i mišljenje vještaka geometra Č. da prema ažuriranim podatcima sa G. te soldrme nema u 2013.godini.

Svjedokinja S.A. je izjavila da nije podnijela krivičnu prijavu protiv optuženog zbog soldrme koju ona naziva kokošinjac već zbog ograde-vratnice a moguće je da je negdje u iskazu pomenula tu soldrmu kao kokošinjac. Dalje je kazala da je optuženi tu parcelu kupio od njenog pokojnog oca prije možda 12-13 godina a njen otac je imanje kupio od porodice B. pa je onda to imanje prodavao u pljaceve pa pored ostalih prodao i optuženom za koliko se sjeća 400,00 €.Njen otac je umro prije 10 godina.Njen otac nije prevodio imanje sa B. na sebe a prije 3 ili 4 godine lica koja su od njenog oca kupila pljaceve su te pljaceve prevodili direktno sa B. na sebe. Optuženi je na parceli izgradio štalu prije više od 10 godina a soldrmu-kokošinjac je napravio 2015.godine i ista je napravljena od tabli lima i uza štalu je. Nezna da li je prilikom kupovine pljaca od njenog oca pljac mjeren jer nije bila prisutna na licu mjesta niti zna da li je njen otac ovu parcelu kupio do rijeke i sjeća se da su do H. i do P. pošto se pljac optuženog nalazi između njihovih pljaceva bile postavljene oznake ali se nemože sjetiti da li su oznake bile postavljene i u dnu parcele do rijeke. Kada je počeo da pravi štalu optuženi je štalu napravio do same ivice svoga pljaca, u stvari ispod štale je imao prolaz i zna da je tu đubre izbacivao iz štale. Taman na mjestu gdje je napravio soldrmu je izbacivao đubre iz štale ali se nemože izjasniti da li je đubre iz štale izbacivao na svoje ili na državno. Nije bila prisutna na licu mjesta kada je njen otac prodavao pljac optuženom. Svjedokinja S. I.je izjavila da je njen suprug M. umro 2006.godine kao i da je 2004.godine bio kupio jednu parcelu od prilike oko 2 ha od B. pa je onda tu parcelu izparcelisao i prodavao pljaceve i između ostalih pljaceve prodao Č. A., A.V.,još jednom A., M. Ć., P. K., P. F. i optuženom kao i da ona nije prisustvovala toj prodaji samo zna da je jedan dio kupaca svoje parcele preveo još za života njenog muža i zna da su M. i H. izvodili geometra još dok je njen muž bio živ. Nezna da li je njen suprug kupcima pljaceve prodavao do potoka, zna da M. i H. nije prodao do rijeke i zna da su neki kupci bili uzdužno od potoka do puta obilježili svoje pljaceve a da nijesu bili obilježili pored potoka. Pored štale H. je posle smrti njenog muža postavio ogradu u pravcu štale koju ogradu je srušio 2014.godine odnosno godinu dana nakon što je preveo pljac i pomjerio je niže i H. ispod štale nije imao svog zemljišta i koliko se sjeća štalu je postavio samom granicom svoje parcele i misli da je jedan dio štale izgradio na svom zemljištu a jedan na državnom. Tačno je da je njen suprug zadržao jednu parcelu za sebe i da je držao koze i kokoške. H.je štalu napravio 2013.godine, nakon što su preveli pljaceve sa B. a soldrmu je napravio posle izlaska suda kada je bio optužen za ogradu. Inače, H. je pljac u njenog supruga kupio u jesen 2005.godine ili početkom 2006.godine, H. parcela je između P. i P. i sa lijeve strane njegovog pljaca zelenu plastificiranu ogradu je postavio P., a sa desne strane ogradu su postavili ili H. ili P . H.je kuću napravio posle 2006.godine i zemljište ispod H. štale do potoka je ili opštinsko ili državno. Soldrma je napravljena od nekog lima.

Sud je cijenio iskaze svjedokinja S. A. i iskaz ove svjedokinje u cjelosti prihvatio kao istinit i nepristrasan dok je sud mišljenja da svjedokinja S. I. nije bila krajnje istinita u svom iskazu i to sve zbog pokretne vratnice koju je optuženi postavio do samog potoka. Osim toga nesporno je da ova svjedokinja nije prisustvovala prodaji pljaceva odnosno kada je njen suprug M. prodavao pljaceve optuženom, svjedocima M. i M. kao i ostalim kupcima parcela a i nelogični su navodi ove svjedokinje da neko zida objekat-štalu samom granicom pljaca jer svaki objekat radi njegovog održavanja mora imati zemljište oko sebe.

Iz pravosnažne presude Osnovnog suda u Pljevljima K.br.112/14 utvrđeno je da je protiv optuženog H. H. i u 2014.godini vođen krivični postupak zbog krivičnog djela protivpravno zauzimanje zemljišta iz čl. 254 st.1 KZCG i to zbog ograde-vratnice i da je donijeta odbijajuća presuda usled odustanka ODT Pljevlja od krivičnog gonjenja.

Krivično djelo protivpravno zauzimanje zemljišta iz čl.254 st.1 Krivičnog zakonika Crne Gore čini onaj„ko protivpravno zauzme tuđe zemljište“.Radnja ovog djela jeste zauzimanje zemljišta odnosno uspostavljanje faktičkog posjeda na tuđem zemljištu.To zauzimanje mora biti protivpravno a djelo se može učiniti samo sa umišljajem koji mora da obuhvati svijest o tome da je zemljište tuđe kao i svijest o protivpravnosti.

Dakle, u postupku je i to na osnovu iskaza svjedokinje S. A. nesporno utvrđeno da je optuženi soldrmu izgradio 2015.godine kao i da je optuženi ispod štale imao prolaz te da je na tom prolazu napravio soldrmu a iz nalaza i mišljenja vještaka geometra je utvrđeno da je predmetna soldrma površine 8 m2 kao i da je izgradnjom iste optuženi zauzeo tuđe zemljište odnosno zemljište oštećene Opštine P. u površini od 6 m2. Iskazima svjedoka M. i M. je utvrđeno da je sada poč. S. M. prilikom prodaje parcela iste prodavao od puta do rijeke a i iz iskaza svjedoka K. je utvrđeno da mu je prodavac A. (koji je svoju parcelu takođe kupio od S. M.) prilikom prodaje rekao da je parcela do potoka.Dalje je u postupku iz nalaza i mišljenja vještaka geometra utvrđeno da ako sadašnji vlasnici pa samim tim i optuženi prilikom kupovine parcela nijesu vršili mjerenje na osnovu katastarskih podataka i uz prisustvo katastra onda nijesu mogli znati tačnu granicu parcela koje su kupili odnosno granicu sa rijekom. Optuženi nije vršio mjerenje uz prisustvo katastra i na osnovu katastarske dokumentacije kada je kupovao parcelu od poč. S.M.jer tu parcelu kao i ostale M.nije ni bio preveo sa ranijih vlasnika B. na sebe. Takođe vještak geometar je kazao da prilikom javnog izlaganja podataka snimanja na javni uvid strankama je objašnjavano da su njihove parcele između puta i rijeke a obzirom da je izlaganje bilo u kancelariji nijesu im pokazane granice parcela ni do puta ni do rijeke a dešifranti su istakli da su te parcele od puta do rijeke.Sve ovo upućuje na zaključak da optuženi nije znao da je dio soldrme napravio na tuđem zemljištu i protivpravno.Imajući u vidu ovako utvrđene činjenice kao i načelo „u sumnji povoljnije po okrivljenog“ po mišljenju ovog suda u postupku se nije moglo na pouzdan način utvrditi da je optuženi bio svjestan da je izgradnjom „soldrme“ protivpravno zauzeo tuđe zemljište, dakle, nije se na pouzdan način moglo utvrditi da je bio svjestan da soldrmu jednim dijelom gradi na zemljištu vlasništvo oštećene opštine P. pa samim tim ni da je izvršio krivično djelo protivpravno zauzimanje zemljišta iz čl.254 st.1 Krivičnog zakonika Crne Gore pa ga je sud u nedostatku dokaza primjenom čl.373 st.1 tač.2 ZKP-a oslobodio od optužbe.

Troškovi krivičnog postupka shodno čl.230 ZKP-a padaju na teret budžetskih sredstava a o istim će biti odlučeno posebnim rješenjem shodno čl.227 st. 2 ZKP-a.

Oštećena opština P. u riječi svog punomoćnika je postavila imovinsko pravni zahtjev i to za povraćaj zauzetog zemljišta u mjerama, granicama i obilježjima kako je to našao vještak geometar pa kako je sud u postupku oslobodio od optužbe optuženog to je oštećenu radi ostvarivanja imovinsko pravnog zahtjeva shodno čl.239 ZKP-a uputio na parnicu.

OSNOVNI SUD U PLJEVLJIMA, dana 30.12.2016.godine.

Zapisničar, S u d i j a ,
Krvavac Mirjana Ljiljana Popović
PRAVNA POUKA:Protiv ove prsude dozvoljena je žalba u roku od 8.dana po prijemu
Višem sudu Bijelo Polje a preko ovoga suda.

DOSTAVITI:

1 x ODT Pljevlja
1 x Oštećenoj
1 x Optuženom
1 x Braniocu optuženog