K.br.27/2020
U IME CRNE GORE
OSNOVNI SUD u HERCEG NOVOM, sudija Ivan Perović, uz sudjelovanje Katarine Ristić kao zapisničara, u predmetu okrivljenog F.K. zbog krivičnog djela nepostupanje po zdravstvenim propisima za suzbijanje opasne zarazne bolesti iz čl.287 KZ, po optužnom predlogu ODT-a Herceg Novi Kt.br.45/20 od 30.03.2020.g., nakon dovršenog glavnog i javnog pretresa dana 13.04.2020.g. u prisustvu DT-a iz Herceg Novog Nade Pavlović, a u odsustvu okrivljenog F.K., donio je i istog dana javno objavio,
P R E S U D U
Okrivljeni:

F.K., lični broj ...., od oca Z. i majke R., rođ.M., rođen ....g. u M.-R.A., nastanjen u M.-R.A., završio osnovnu školu, nezaposlen, oženjen-otac dva djeteta, srednjeg imovnog stanja, državljanin R.A., ranije neosuđivan.

Kriv je

Što je:

Dana 29.03.2020.g. oko 01,00 sat u Herceg Novom-Kamenari, postupio suprotno naredbi kojom je određena mjera za suzbijanje opasne zarazne bolesti tako što je u svom putničkom vozilu marke Ford Focus albanskih reg.oznaka AA ... prevozio dva lica državljanina R.Albanije i to P.A. i D.V., čime je postupio suprotno Naredbi za preduzimanje privremenih mjera za suzbijanje i sprečavanje prenošenja novog korona virusa (Sl.list CG 20/20 od dana 20.03.2020.g.) a kojom je zabranjen prevoz više od dva punoljetna lica u putničkom motornom vozilu u isto vrijeme, pri čemu je bio svjestan svog djela i htio njegovo izvršenje.

čime je učinio krivično djelo nepostupanje po zdravstvenim propisima za suzbijanje opasne zarazne bolesti iz čl.287 Krivičnog zakonika.

Sud okrivljenom primjenom čl.4 st.2, čl.42, čl.52, čl.53 i čl.54 Krivičnog zakonika i č.374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 6 mjeseci koja se neće izvršiti ako u roku od dvije godine od dana pravosnažnosti presude ne počini novo krivično djelo.

Dužan je okrivljeni da na ime troškova krivičnog postupka u roku od 15 dana po pravosnažnosti presude na žiro račun suda uplati iznos od 30,00€.

O b r a z l o ž e nj e
ODT Herceg Novi optužnim predlogom Kt.br.45/20 stavio je na teret okrivljenom F.K.u izvršenje krivičnog djela nepostupanje po zdravstvenim propisima za suzbijanje opasne zarazne bolesti iz čl.287 KZ, pa je DT u Herceg Novom Pavlović Nada, zastupajući optužni akt na glavnom pretresu, ostala pri istom u završnoj riječi, predlažući sudu da okrivljenog oglasi krivim i osudi ga po zakonu.

Okrivljeni F.K. naveo je u svojoj odbrani pred ODT-om Herceg Novi da je prije 15 dana sa prijateljima iz Albanije došao u Crnu Goru – u Herceg Novi gdje su imali obezbjeđen posao u Meljinama na objektu Lazaret, da je bio smješten kod gazde D.D. a sa njime su bili i D.V. i P.V., da su tokom boravka u Meljinama radili sitnije poslove, da su odlučili da se vrate u Albaniju, da je dana 29.03.2020.g. nešto poslije 01,00 čas sa D.V. i P.V. krenuo iz Meljina i to su išli njegovim vozilom marke Ford Focus, da je nakon 15 minuta u blizini trajekta zaustavljen od saobraćajne policije, da su ih doveli u stanicu policije gdje im je rečeno da su prekršilli naredbu koja je na snazi zbog širenja korona virusa i koja zabranjuje da se u putničkom vozilu nalazi više od dva lica računajući vozača, da lično govori samo albanski jezik tako da nije znao za postojanje ovakve zabrane.

Kako okrivljenom nije mogao biti uručen poziv za glavni pretres na adresi koju je naveo sam prilikom saslušanja kod tužioca, jasno je da je isti promjenio adresu a da o tome nije obavijestio sud pa kako je isti prethodno bio saslušan sud je našao da shodno čl.457 ZKP-a postoje uslovi za odlaganje glavnog pretresa, zbog čega je izostalo iznošenje završne riječi od strane okrivljenog.

Sud je u dokaznom postupku pročitao službenu zabilješku UP CB Herceg Novi br. 217/20-1975 od 29.03.2020.g.

SLUŽBENOM ZABILJEŠKOM UP CB Herceg Novi br. 217/20-1975 od 29.03.2020.g. konstatovano je da su ovlašćeni policijski službenici CB Herceg Novi dana 29.03.2020.g. u 01,40 časova na magistralnom putu u Kamenarima, kod hotela Casa del mare, zaustavili PMB marke Ford Focus albanskih reg.oznaka AA ..., u kojem su se nalazila tri lica i to F.K., P.V. i D.V..

Sud nalazi da je na nesumnjiv način utvrđeno da je okrivljeni F.K. dana 29.03.2020.g. oko 01,00 sat u Herceg Novom-Kamenari, postupio suprotno naredbi kojom je određena mjera za suzbijanje opasne zarazne bolesti tako što je u svom putničkom vozilu marke Ford Focus albanskih reg.oznaka AA .... prevozio dva lica državljanina R.Albanije i to P.V. i D.V., čime je postupio suprotno Naredbi za preduzimanje privremenih mjera za suzbijanje i sprečavanje prenošenja novog korona virusa (Sl.list CG 20/20 od dana 20.03.2020.g.) a kojom je zabranjen prevoz više od dva punoljetna lica u putničkom motornom vozilu u isto vrijeme, pri čemu je bio svjestan svog djela i htio njegovo izvršenje, kojim radnjama je ostvario sva bitna obilježja krivičnog djela nepostupanje po zdravstvenim propisima za suzbijanje opasne zarazne bolesti iz čl.287 KZ.

Da je dana 29.03.2020.g. okrivljeni F.K. upravljao putničkim motornim vozilom u kojem su se nalazila još dva punoljetna lica, proizilazilo je iz sadržine službene zabilješke UP CB Herceg Novi br. 217/20-1975 od 29.03.2020.g., a ni sam okrivljeni nije to osporavao.

Naredba za preduzimanje privremenih mjera za suzbijanje i sprečavanje prenošenja novog korona virusa (Sl.list CG 20/20 od dana 20.03.2020.g.) zabranjuje prevoz više od dva punoljetna lica u putničkom motornom vozilu u isto vrijeme, pa je jasno da je okrivljeni svojim postupanjem na opisani način prekršio datu naredbu.

Sud nije prihvatio navode odbrane okrivljenog da on nije znao za ovakvu naredbu budući da se naredbe koje donosi Ministarstvo zdravlja Crne Gore više puta u toku dana ponavljaju u sredstvima javnog informisanja pa i u dnevniku na albanskom jeziku, tako da je nerealno da za ovu naredbu okrivljeni nije znao, pogotovo kod činjenice da je pitanje korona virusa i borbe protiv istog najaktuelnije trenutno pitanje ne samo u Crnoj Gori već i u čitavom svijetu, što čini nelogičnim da se okrivljeni nije interesovao kakve to naredbe nadležni organi Crne Gore donose radi borbe sa pandemijom.

Kako je okrivljeni bio svjestan da postupajući na opisani način krši naredbu kojom se određuje mjera za suzbijanje opasne zarazne bolesti, što je očigledno i htio, jasno je da je djelovao sa direktnim umišljajem.

Sud je odlučio da se neće saslušavati svjedoci P.V. i D.V. jer je DT koji je predložio izvođenje tih dokaza od istih odustao.

Sud je odlučio da se neće pribavljati dokaz u vidu izvoda iz kaznene evidencije za okrivljenog budući da je isti strani državljanin pa bi se insistiranjem na izvođenju tog dokaza, znatno odugovlačio krivični postupak.

Prilikom odlučivanja o krivičnoj sankciji, sud je na strani okrivljenog u smislu čl.42 KZ kao olakšavajuće okolnosti cijenio činjenice da se radi o nezpaoslenom licu, njegovu porodičnost-isti je oženjen i otac 2 djeteta, kao i raniju neosuđivanost (kako nije bilo dokaza koji bi govorili suprotno, sud je morao uzeti rješenje u korist okrivljenog), dok otežavajućih okolnosti nije našao, pa je nalazeći da su ispunjeni uslovi čl. 53 i 54 KZ, istome izrekao uslovnu osudu uz utvrđivanje kazne zatvora u trajanju od 6 mjeseci, koja kazna se neće izvršiti ukoliko u roku od 2 godine po pravosnažnosti presude okrivljeni ne učini novo krivično djelo, čime će se sa uspjehom ostvariti svrha ove krivične sankcije iz čl. 52 KZ a u okviru opšte svrhe izricanja krivičnih sankcija iz čl.4 st.2 KZ.

Sud je obavezao okrivljenog da na ime troškova krivičnog postupka plati iznos od 30,00 eura, na ime paušala srazmjernog imovnim prilikama okrivljenog, trajanju i složenosti krivičnog postupka a ovo shodno čl.226 u vezi čl.229 ZKP-a.

Iz iznijetih razloga, na osnovu čl. 374 ZKP-a, odlučeno je kao u izreci presude.

OSNOVNI SUD u HERCEG NOVOM, dana 13.04.2020.g.

Zapisničar, S U D I J A,
Katarina Ristić, s.r. Perović Ivan, s.r.

ZA TAČNOST OTPRAVKA TVRDI:

radnik suda.

PRAVNKA POUKA Protiv ove presude dozvoljena je žalba u roku 8 dana
od dana prijema iste preko ovog SUDA VIŠEM
SUDU PODGORICA
PRIMJERAK PRESUDE DOSTAVITI
ODT
okrivljenom
S U D I J A,