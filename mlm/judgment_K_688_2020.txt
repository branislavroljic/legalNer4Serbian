K.br.688/20
U IME CRNE GORE
OSNOVNISUD U PODGORICI, po sudiji Goranu Đukoviću, uz učešće namještenika suda Sanje Radević, kao zapisničara, u krivičnom predmetu protiv okrivljenog K. Lj. zbog krivičnog djela nedozvoljeno držanje oružja i eksplozivnih materija iz čl. 403.st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva iz Podgorice Kt.br. 338/20 od 08. septembra 2020. godine, koji je zastupao savjetik ODT- Filip Vuković, nakon glavnog i javnog pretresa, održanog dana 05.11.2020. godine, donio je i javno objavio
P R E S U D U
Okrivljeni:

K. Lj., sa JMBG xxxxxxxxxxxxx, od oca P. i majke A., rodjene Lj., rodjen xx.xx.19xx. godine u Podgorici, sa prebivalištem u T., selo K., državljanin Crne Gore, razumije crnogorski a govori albanskim jezikom, poljoprivrednik, oženjen, otac troje djece, pismen, završio osnovnu školu, lošeg imovnog stanja, neosudjivan,
KRIV JE
Zato što je:

Dana 06. marta 2020. godine, u T., u svojoj kući u selu K., svjestan svog djela čije je izvršenje htio, znajući da je njegovo djelo zabranjeno, neovlašćeno držao vatreno oružje i municiju, suprotno članu 5 stav 2 i čl. 23 st. 3 Zakona o oružju (''Sl. list CG'', br. 10/2015 od 10.03.2015.godine), i to poluautomatsku pušku kineske proizvodnje kalibra 7,62x, fabričkog broja 13002101, za koje oružje nije imao izdat oružni list,
- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Pa sud okrivljenom primjenom citiranih zakonskih propisa te čl. 3, 4, 5, 13, 15, 32, 42, 52, 53 i 54 Krivičnog zakonika Crne Gore, te čl.226, 229, 239 i 374 Zakonika o krivičnom postupku,
I z r i č e:

USLOVNU OSUDU

Kojom mu prethodno utvrdjuje kaznu zatvora u trajanju od 4 (četiri) mjeseca i istovremeno odredjuje da se utvrdjena kazna neće izvršiti ukoliko okrivljeni u roku od 2 (jedne) godine po pravosnažnosti presude ne izvrši novo krivično djelo.

Na osnovu čl. 75 st. 1 Krivičnog zakonika Crne Gore, okrivljenom se izriče:

MJERA BEZBJEDNOSTI
Oduzimanje predmeta i to: poluautomatsku pušku kineske proizvodnje kalibra 7,62x, fabričkog broja 13002101.

Obavezuje se okrivljeni da ovom sudu na ime paušala uplati novčani iznos od 30,00 eura u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva iz Podgorice Kt.br.338/20 od 08. septembra 2020. godine, okrivljenom K. Lj. stavljeno je na teret krivično djelo nedozvoljeno držanje oružja i ekslopzivnih materija iz čl. 403.st.1 KZCG. U završnoj riječi, zastupnik optužbe je ostao pri podnijetom optužnom predlogu i predložio je sudu da okrivljenog oglasi krivim i osudi po Zakonu.

Iznoseći odbranu na glavnom pretresu okrivljeni je ponovio navode odbrane u prethodnom postupku, pojašnjavajući da živi u selu Kruševu, sa ženom i sinom D.. Dana 06.03.2020. godine izvršen je pretres kuće, pa su policajci kazali da ako imaju oružje da je bolje da isto predaju, te je predao poluautomatsku pušku, koja se nalazila ispod daske u odžaku. Za istu nije imao oružani list. Puška mu je ostala kao uspomena od pokojnog oca i htio je da je legalizuje, ali to nije uspio da učini.

Okrivljeni je u završnoj riječi ponovio odbranu datu na glavnom pretresu.

Sud je u dokaznom postupku izvršio uvid u zapisnik o pretresanju stana i drugih prostorija Uprave policije CB Podgorica Ku. br. 248/20 od 06.03.2020. godine, potvrdu o privremeno oduzetim predmetima Uprave policije CB Podgorica Ku. br. 248/20 od 06.03.2020. godine, fotodokumentaciju Uprave policije CB Podgorica broj 17/03-4-486/498 od 06.03.2020. godine, izvještaj o kriminalističko tehničkom pregledu Ku. br. 248/20 od 06.03.2020. godine, izvještaj o balističkom vještačenju Uprave policije Forenzičkog centra Danilovgrad broj 822/20 od 13.04.2020. godine i izvod iz KE za okrivljenog izdat od Osnovnog suda u Podgorici Odjeljenje PRIS-a broj 2227/2020.

Iz potvrde UPCB Podgorica o privremeno oduzetim predmetima Ku.br.248/20 od 06.03.2020. godine, proizilazi da su službenici UP, od lica K. Lj. privremeno oduzeli poluautomatsku pušku kineske proizvodnje br.br.13002101 kal.7,62 mm, bez oružanog lista.

Iz zapisnika o pretresanju stana i drugih prostorija UP CB Podgorica Ku.br.248/20 od 06.03.2020. godine, proizilazi da je izvršen pretres kuće i jednog pomoćnog objekta, vlasništvo K. D. u mjestu Kruševo - Tuzi, te da je tom prilikom pronađena poluautomatska puška kineske proizvodnje br.13002101 kal.7,62 mm, bez oružanog lista.

Iz izvještaja o balističkom vještačenju Forenzičkog centra u Danilovgradu, broj 822/20 od 13.04.2020. godine, proizilazi da je na vještačenje dostavljena poluautomatska puška kineske proizvodnje br.13002101 kal.7,62 mm bez oružanog lista, pa je iz nje ispaljena određena količina municije. U toku ovih radnji nije bilo zastoja, pa proizilazi da je predmetna puška ispravna.

Iz izvoda iz Ke za okrivljenog br.2227/2020, izdatog od Odjeljenja PRIS-a Osnovnog suda u Podgorici proizilazi da okrivljeni ne prolazi kroz kaznenu evidenciju.

Okrivljeni je priznao izvršenje krivičnog djela, navodeći da je u svojoj porodičnoj kući držao automatsku pušku kineske proizvodnje br.13002101 kalo.7,62 mm, za koju nije imao izdat oružani list. Odbranu okrivljenog sud je cijenio kao istinitu, a ista je potvrđena potvrdom UPCB Podgorica o privremeno oduzetim predmetima, iz koje se utvrđuje da je od okrivljenog privrmeno oduzeta poluautomatska puška kineske proizvodnje br.13002101 kal.7,62 mm, bez oružanog lista, kao i zapisnikom o pretresanju stana i drugih prostorije UPCB Podgorica Ku.br.248/20 od 06.03.2020. godine. Da je predmetna puška ispravna, utvrđuje se iz izvještaja o balističkom vještačenju Forenzičkog centra u Danilovgadu, koji je sud cijenio kao stručan.

Okrivljen je prekršio odredbu čl. 5 st. 2 Zakona o oružju kojim je propisano da je dozvoljena nabavka, držanje, nošenje i prenošenje oružja i municije, oružje kategorije B za koje je izdata odgovarajuća isprava o oružju, u skladu sa ovim Zakonom i odredbi čl. 23 st. 3 Zakona o oružju kojim je propisano da se oružani list za držanje oružja kategorije B izdaje fizičkom licu za oružje za ličnu bezbjednost, oružani list za držanje i nošenje oružja za lovačko i sportsko oružje, a pravnom licu odobrenje za držanje oružja, po propisanom obrascu.

Cijeneći subjektivni odnos okrivljenog prema izvršenom krivičnom djelu Sud je utvrdio da je okrivljeni bio svjestan krivičnog djela i htio njegovo izvršenje, pa je postupao sa direktnim umišljajem.

Prilikom izbora vrste i visine krivične sankcije Sud je cijenio sve okolnosti iz čl. 42 KZCG, pa je u odsustvu otežavajućih okolnosti, kao olakšavjauće cijenio porodične prilike okrivljenog tj. da je oženjen i otac troje djece, njegove godine života tj. da je je rođen 1955. godine, a da do sada nije osuđivan, što je utvrđeno uvidom u izvod iz Ke, pa je sud okrivljenom izrekao uslovnu osudu, kojom mu je prethodno utvrdio kaznu zatvora u trajanju od 4 mjeseca i istovremeno odredio da se utvrđena kazna neće izvršiti ukoliko okrivljeni u roku od 2 godine po pravosnažnosti presude ne izvršni novo krivično djelo, nalazeći da se ima ostvariti svhe uslovne osude iz čl. 52.st.2 KZCG, u okviru opšte svrhe propisivanja i izricanja krivičnih sankcija iz čl.4.st.2 Krivičnog zakonika Crne Gore.

Na osnovu čl. 75.st.1 KZCG okrivljenom je izrečena mjera bezbjednosti oduzianja predmetne puške, bliže opisane izrekom presude, u cilju zaštite društva od kriminaliteta, pa se navedenom mjerom ima ostvariti svha mjera bezbjednosti iz čl. 66 KZCG.

Sud je obavezao okrivljenog da ovom sudu na ime paušala uplati novčani iznos od 30,00 eura, u roku od 15 dana po pravosnažnosti presude, a čija visina je odmjerena shodno imovnom stanju okrivljenog, dužini trajanja i složenosti krivičnog postupka.

Sa izloženog, odlučeno je kao u izreci presude.

OSNOVNI SUD U PODGORICI

Dana 05.11.2020. godine
SUDIJA
Goran Đuković, s.r.

PRAVNA POUKA: Protiv ove presude može se izjaviti žalba
u roku od 8 dana od prijema pisanog otpravka iste
Višem sudu u Podgorici, a preko ovog suda.

ZTO: Radević Sanja
DN-a:

- ODT-u Podgorica
- Okrivljenom
- a/a
- Sudskoj praski
Postupljeno dana:_______________
Namještenik suda:_______________