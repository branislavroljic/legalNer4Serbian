K. br. 309/10
U IME NARODA
OSNOVNI SUD U BIJELOM POLJU, kao prvostepeni krivični sud, u vijeću sastavljenom od sudije Ivana Adamovića kao predsjednika vijeća i sudija porotnika Momira Kneževića i Vuka Kovijanića, kao članova vijeća, uz učešće namještenika suda Draginje Bošković, kao zapisničara, u krivičnom predmetu protiv okrivljenog L.M.a, iz K.a, – opština Bijelo Polje, zbog krivičnog djela teška krađa iz čl. 240 st. 2 u vezi st. 1 Krivičnog zakonika, po optužnici Osnovnog državnog tužilaštva u Bijelom Polju, Kt. br. 694/09 od 04. 05. 2010. godine, nakon održanog usmenog, glavnog i javnog pretresa, u prisustvu zamjenika VDT-a u B.Polju, okrivljenog, a u odsustvu predstavnika oštećene »E." u Bijelom Polju, dana 18. 02. 2011. godine, donio je i javno objavio

P R E S U D U
Okrivljeni L.M.(jmb ...), od oca F. i majke A., rodjene R., rodjen . godine, u B.Polju, sa prebivalištem u mjestu K.a-L., opština B.Polje, Musliman, državljanin CG, nezaposlen, oženjen, otac petoro maloljetne djece, završio 4 razreda OŠ, lošeg imovnog stanja, osudjivan, presudama Osnovnog suda u B.Polju, K. br. 87/95 od 02.06.1995 godine, zbog KD iz čl. 36/1 KZ-a na 6 mjeseci zatvora uslovno na jednu godinu, K. br. 39/97 od 08.05.1997 godine, zbog KD iz čl. 144/1 KZ-a na 3 mjeseca zatvora uslovno na jednu godinu, K br. 288/96 od 09.10.1997 godine, zbog KD iz čl. 39 KZ-a na novčanu kaznu od 800 dinara, K. br. 336/98 od 10.09.1998 godine, zbog KD iz čl. 37/1 KZ-a na novčanu kaznu od 2000 dinara, K br. 230/99 od 05.07.1999 godine, zbog KD 37/2 KZ-a, na kaznu zatvora od 30 dana zatvora uslovno na jednu godinu, K. br. 174/03 od 18.03.2003 godine, zbog kriv.djela 37/2 KZ-a na kaznu zatvora od 30 dana zatvora, K. br. 166/04 od 11.06.2003 godine zbog kriv.djela iz čl. 152/2 KZ-a na kaznu zatvora u trajanju od 60 dana, Kž. br. 753/06 od 07.07.2006 godine, zbog kriv. djela iz čl. 327/1 KZ-a 3 mjeseca uslovno na dvije godine, K. br. 332/06 od 23.10.2006 godine, zbog kriv. djela iz čl. 324/2/1KZ-a na kaznu zatvora u trajanju od 3 mjseca, K br. 40/05 od 20.07.2006 godine, zbog kriv. djela iz čl. 324/2/1 KZ-a na kaznu zatvora od 30 dana, K. br. 427/05 od 08.12.2006 godine, zbog kriv.djela 324/2 /2 KZ-a na kaznu zatvora u trajanju od 60 dana, K br. 215/06 od 08.12.2006 godine, zbog kriv. djela 324/2 KZ-a na kaznu zatvora u trajanju od 30 dana i K br. 79/09 od 16.11.2009 godine, zbog kriv.d jela 152/2 KZ-a na kaznu zatvora u trajanju od 5 mjeseci.

-na osnovu čl. 363 tač. 3 Zakonika o krivičnom postupku,
OSLOBAĐA SE OD OPTUŽBE
-Kojom je predstavljeno da je:

-dana 17.10.2009 godine, u svojoj kući u mjestu L., opština B.Polje, u namjeri da sebi pribavi protiv-pravnu imovinsku korist, pokušao neovlašćeno da oduzme električnu energiju, na način što je kablo presjeka PGP 5x6 mm, na kraju progulio i žice savio u obliku "kuke", a zatim kablo prebacio na dovod električne mreže do stuba, dok je na drugom kraju kabla koji je provukao kroz tavan u prostoriju kuće, instalirao utičnicu, u čemu je u oduzimanju električne energije spriječen od strane radnika "E." Bijelo Polje, koje, kada je primijetio, uklonio kabal sa elektro-mreže,
-čime bi izvršio krivično djelo krađa iz čl. 239 st.2 u vezi st. 1 Krivičnog zakonika,
-jer nije dokazano da je izvršio krivično djelo koje mu je stavljeno na teret.

-troškovi krivičnog postupka padaju na teret budžetskih sredstava CG.

Oštećena “E.a" u Bijelom Polju, radi ostvarivanja imovinsko-pravnog zahtjeva, upućuje se na parnični postupak.

O b r a z l o ž e nj e
Optužnicom Osnovnog državnog tužilaštva u Bijelom Polju, Kt. br. 694/09 od 04.05.2010 godine, optuženom L.M., stavljeno je na teret izvršenje krivičnog djela teška kradja iz čl. 240. st. 2 u vezi st. 1 Krivičnog zakona, a zamjenik VDT-a, je prije davanja završne riječi precizirala činjenični opis i pravnu kvalifikaciju krivičnog djela , pa je okrivljenom stavljeno na teret izvršenje krivičnog djela kradja iz čl. 239. st. 2 u vezi st. 1. Krivičnog zakonika.

Glavni pretres je zaključen u prisustvu VDT-a u B. Polju Ljubinke Madžgalj i okrivljenog L.M.a, a u odsustvu oštećene "E.", shodno čl. 453 ZKP-a.

Okrivljeni L.M., ne priznaje izvršenje krivičnog djela i u svojoj odbrani u bitnom, navodi da živi u kući koja se nalazi u mjestu L., opština Bijelo Polje, koja je njegovo vlasništvo. Sjeća se dana kada su radnici "E." došli u kontrolu, a primijetio ih je kad su bili udaljeni od kuće nekih 100 metara, nakon čega se vratio do kuće i sa vrata primijetio radnike "E." koji su po sobama njegove kuće vršili pregled instalacija. Naveo je i da je u jednom trenutku čuo jednog radnika, koji se obratio njegovoj supruzi riječima: "Bježi tamo, kurvo jedna", na šta ja on odreagovao na način što ga je udario pesnicom u predjelu glave, a u međuvremenu drugi radnik se već bio popeo na tavan kuće i na istom pronašao oko 100 m kabla, na krajevima kog kabla nije bilo ništa instalirano. Nakon što se desio incident, tražio je od radnika E., nalog za pretres kuće, pa kako nijesu imali, on ih je istjerao iz kuće, nakon čega su oni sačinili zapisnik, koji su ostavili u kući.

Naveo je i da na dan kontrole u njegovoj kući nije bilo struje, obzirom da je ista bila isključena ranije i to na električnom stubu koji je udaljen oko 200 m od kuće, o čemu su sačinili zapisnik. Tražio je od radnika "E." da pokušaju da spoje kablom koje su pronašli na tavanu, njegovu kuću sa stubom do koga je imalo el. energije, jer je smatrao da se to ne može spojiti, obzirom da je kablo mnogo kraće. Naveo je I da u trenutku kontrole kad su radnici "E." ušli u kuću u istoj su se nalazili njegova supruga i djeca, a kada se vratio do kuće zajedno sa njim su se nalazili H.E., A.a K., iz B.a, i njegov otac L.F.. U periodu od kada mu je isključena struja, koristio je agregat, koji i dalje ima kod svoje kuće, a struja mu je i dalje isključena. U kući, naveo je, od električnih uređaja, posjeduje televizor, radio i sijalice, a nema mašinu za veš, niti električni šporet.

Okrivljeni je još naveo da su nakon nekoliko dana, od prethodne kontrole, došli radnici "E." u prisustvu pripadnika policije, i izvršili kontrolu u njegovoj kući, kao i na stubu, kojom prilikom nijesu nađene nikakve nepravilnosti vezano za električnu energiju.

U završnoj riječi negirao je izvršenje krivičnog djela, stavljenog mu na teret preciziranom optužbom i predložio je sudu da ga oslobodi od optužbe.

Radi utvrđivanja odlučnih činjenica i krivice okrivljenog sud je u dokaznom postupku, na glavnom pretresu, izveo dokaze: pročitao iskaze svjedoka P.V.a, K.Z.a i L.F.a, pročitao zapisnike o kontroli mjernog mjesta br. 1 od 17. 10. 2009. godine; br. 1263-2 od 16. 10. 2008 godine i br. 5 od 11. 11. 2009 godine; pročitao nalaz i mišljenje vještaka elektro-struke R.G.od 21. 04. 2010 godine i saslušao vješaka na glavnom pretresu, pročitao obračun neovlašćeno preuzete el.energije br. 225/03/09, te izvršio uvid u izvod iz KE na ime okrivljenog.

Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP-a, sud je utvrdio činjenično stanje na osnovu kojeg je i zaključio da nije dokazano da je okrivljeni izvršio krivično djelo stavljeno mu na teret optužbom.

Okrivljeni u svojoj odbrani ne spori činjenicu da su radnici E. u Bijelom Polju, vršili kontrolu u njegovoj kući, te da je kontrola prekinuta.

Sporno je da li je prilikom kontrole od 17. 10. 2009 godine, okrivljeni zatečen u pokušaju neovlašćene potrošnje električne energije.

Sud je cijenio iskaz svjedoka L.F.a oca okrivljenog, iz čijeg iskaza proizilazi da su radnici "E." vršili kontrolu u kuću njegovog sina, kada je ovaj svjedok došao u kuću. Naveo je da se sjeća, da je jedan radnik E. imao neku raspravku sa njegovom snahom S., a da je nedugo zatim došao njegov sin M. i istjerao tog električara iz kuće, a ispred kuće je došlo do nekakvog guranja i hvatanja između njegovog sina i ovog električara. Za to vrijeme drugi električar je bio na tavanu kuće, a nakon nekog vremena skočio je, i razdvojio njegovog sina i drugog električara, nakon čega su električari ušli u svoje vozilo i otišli sa lica mjesta. Naveo je i da je ispred kuće njegovog sina bilo pilotine, koja potiče od rezanja roga za štalu, a za napajanje je koristio ili agregat, ili traktor, preko "remenice". U kući njegovog sina, naveo je da nema struje od kada je isključena, pod brojilom, a njegov sin noću za osvetljenje koristi lampu na gas, a garderobu pere supruga na potoku. Naveo je da ne zna da li su električari, o kontroli sačinjavali zapisnik.

Sud je iskaz ovog svjedoka cijenio sa posebnom pažnjom, i isti u potpunosti prihvata, kao jasan objektivan i određen, jer je iskaz ovog svjedoka podudaran u bitnim detaljima sa drugim izvedenim dokazima.

Sud je cijenio iskaz svjedoka K.Z.a, radnika "E." u B.Polju. Ovaj svjedok u iskazu pred istražnim sudijom ovog suda naveo je da je dana 17. 10. 2009 godine, sa kolegom P.V.om vršio kontrolu potrošača L.M.a, koji je od ranije bio isključen sa ed.mreže. Na dan kontrole svjedok je naveo da je ispred kuće okrivljenog primijetio svježu pilotinu, a primijetio je i da se članovi domaćinstva L.M.a užurbano kreću oko kuće, što je kako navodi, kod ovog svjedoka stvorilo sumnju da potrošač neovlašćeno troši el.energiju. Naveo je i da se popeo na tavan kuće, gdje je vidio kablo PGP 5*6 mm, na kraju koga su napravljene kukice. Svjedok je naveo i da je dok se nalazi na tavanu, začuo galamu te da je L.M.nasrnuo na P.V.a.

U svom iskazu na glavnom pretresu od 21. 09. 2010 godine ovaj svjedok je djelimično promijenio iskaz navodeći da je zajedno sa kolegom P.V.om, dana 17. 10. 2009. godine, vršio kontrolu, a po radnom nalogu pretpostavljenih, u kući okrivljenog. Kontrolu su vršili iz razloga što je kod ovog potrošača bila isključena ranije el. energija, pa su provjeravali da li je stanje promijenjeno. Svjedok je naveo da se stubama popeo na tavan u kući okrivljenog i vidio kablo presjeka PGP 5x4 mm, koje je bilo bačeno, i nije bilo prikopčano na električnu mrežu, jedan kraj tog kabla je bio posiječen i bile su oguljene žice, a drugi kraj kabla je vodio prema prvom spratu kuće okrivljenog. U tom trenutku čuo je svađu i vrisku djece u kući okrivljenog jer je između P.a i okrivljenog L. došlo do fizičkog obračuna, što nije dugo trajalo. Svjedok je naveo da ih je razdvojio a zatim su ušli u službeno vozilo i otišli. Naveo je da nije mjerio dužinu kabla koje se nalazilo na tavanu kuće okrivljenog, niti je to bilo izvodljivo, a u kući okrivljenog, na dan kontrole, nije bilo struje. Svjedoka je još naveo da je neposredno prije dolaska ispred kuće, primijetio okrivljenog, dva čovjeka i jednu ženu koji su stajali zajedno sa okrivljenim, a nije prijmijetio oca okrivljenog. Naveo je i da nije primijetio da je postojalo kablo između kuće okrivljenog i stuba najbližeg kući okrivljenog, te da nije ulazio u sobe u kući okrivljenog, a vidio je utičnicu koja je bila prikopčana na kraju kabla.

U svom iskazu na glavnom pretresu od 30. 12. 2010 godine svjedok K. je naveo da na dan kontrole nijesu utvrdili da je okrivljeni neovlašćeno preuzimao električnu energiju, niti je bilo struje u kući okrivljenog, a zapisnik je sastavljao P.V.. Naveo je da nije mjerio dužinu kabla, niti je to bilo izvodljivo, a da nije došlo do fizičkog i verbalnog konflikta između okrivljenog i P.a, naveo je i da prilikom ove kontrole ne bi sastavljali zapisnik da se neovlašćeno priključio, već bi napisali zapisnik da se nije priključio i time bi kontrola bila završena.

Cijeneći iskaz ovog svjedoka, uočava se nedoslednost u pogledu bitnih detalja, pa sud isti prihvata u dijelu da je dana 17. 10. 2009 godine vršena kontrola u domaćinstvu L.M., u kojoj kući na dan kontrole nije bilo struje jer je od ranije isključen, kao I da je na tavanu kuće pronašao kabal, a da nije video kabal između stuba I kuće okrivljenog. Navodi iz iskaza ovog svjedoka u pogledu presjeka kabla su kontradiktorni jer navodi presjeke 5*4 i 5*6 mm, kao I navodi ovog svjedoka o izgledu krajeva kabla pronađenogg na tavanu kuće, jer svjedok navodi u istrazi da je na jednom kraju kabla vidio kukice, dok na glavnom pretresu navodi da su žice bile oguljene, a drgi kraj kabla sa utičnicom je vodio premaprvom spratu kuće. Dakle iz iskaza ovog svjedoka sud utvrđuje da na dan kontrole u kući okrivljenog nije bilo struje, i da kontrolom nije ustanovljena neovlašćena potrošnja el.energije kao I da prilikom dolaska pred kuću okrivljenog nije uočio kabal od stuba prema kući, jer u ovom dijelu svjedok K. dosledno je svjedočio.

Takođe, sud je cijenio iskaz svjedoka P.V.a. Ovaj svjedok u svom iskazu datom tokom istražnog postupka naveo je da je zajedno sa kolegom K.Z.om vršio kontrolu u domaćinstvu L.M.a. Naveo je da je potrošač od ranije bio isključen sa mreže, nakon čega se samovoljno priključio na mrežu kablom 5*6 mm, mimo mjernog mjesta. U trenutku kontrole, svjedok je naveo, da je sa udaljenosti od 50m, vidio da je L.a uspio da skine kabal sa mreže, dok su prilazili kući, i da kabal ubaci na tavan kuće. Svjedoka P. navodi i da se njegov kolega K. peo na tavan gdje je vidio kabal na kraju koga su napravljene kuke. Svjedok je još naveo i da je dok je sastavljao zapisnik, potrošač nasrnuo na njega, udarajući ga pesnicom u predjelu naočara, i odbijajući da potpiše zapisnik.

U svom iskazu na glavnom pretresu od 16. 07. 2010 godine svjeok P. je naveo, da je vršio kontrolu u mjestu L., u kući L.M.a. Prije nego su došli pred kuću sa lokalnog puta, navodi da su primijetili neku gužvu ispred kuće. Kad su došli ispred kuće okrivljeni je bio tu prisutan, rekli su mu da će izvršiti kontrolu, obzirom da je od ranije bio isključen. Navodi i da je primijetio da je u kući sprovedeno kablo, na kraju kabla fasung i na njemu jedna sijalica, nakon čega je pitao M.a ima li struje, našta je on odgovorio da je isključen. Kolega K.Z.o se popeo na tavan kuće, gdje je našao kablo koje je po procjeni ovog svjedoka bilo dužine od oko 20-30 m, a koji kabal je okrivljeni kasnije razvlačio od kuće gdje je bio pričvršćen, prema stubu, kako bi provjerili da li može dohvatiti stub i pokazalo se da može da se zakači na žice, jer su na kraju kabla bile proguljene žice i napravljene kuke za kačenje. U trenutku kontrole nije bilo struje u kući okrivljenog. Svjedok navodi da nije vidio da je okrivljeni skidao kabal i motao kabal, a navodi da mu je kolega K. rekao da je to vidio, a kad su ušli u kuću okrivljenog bile su stube postavljene do tavana. Obzirom da se nije peo na tavan, svjedok navodi da ne zna gdje je kablo vodilo dalje sa tavana, a misli da se radilo o kablu prosjeku 4x4 ili 4x6 mm, a detaljniji pregled kuće nijesu mogli izvršiti obzirom da ga je okrivljeni fizički napao.

Svjedok P. u svom iskazu na glavnom prestresu od 30. 12. 2010 godine, naveo je da dužinu kabla nijesu mjerili, a imali su namjeru, da nije došlo da fizičkog obračuna između njega i L.. Na dan kontrole, naveo je, u kući okrivljenog nije bilo struje, niti je bilo krađe, a pretpostavio je da je tim kablom mogao da vrši krađu struje.

Analizirajući iskaz ovog svjedoka sud uočava nedslednost u pogledi bitnih detalja, pa navode iz iskaza ovog svjedoka u dijelu da na dan kontrole, u kući okrivljenog nije bilo struje, niti je bilo krađe, kao I navode da nijesu mjerili dužinu kabla pronađenog na tavanu kuće sud prihvata, dok navode date u istražnom postupku da se okrivljeni samovoljno priključio na mrežu kablom 5*6 mm, mimo mjernog mjesta, te da je u trenutku kontrole, uspio da skine kabal sa mreže da kabal ubaci na tavan kuće, kao i navode iz iskaza datog na glavnom pretresu u dijelu da je primijetio da je u kući sprovedeno kablo, na kraju kabla fasung i na njemu jedna sijalica, sud ne prihvata i ove navode cijeni srčunatim u cilju otežavanja krivično pravnog položaja okrivljenog, za šta je ovaj svjedok i imao motiv zbog fizičkog napada na njega. Takođe navode da je kabal pronađen na tavanu kuće okrivljenog bio dužine 20 do 30m, sud ne prihvata obzirom da iz drugih dokaza proizilazi da dužina kabla prilikom kontrole nije mjerena što je potvrdio svjedok K..

Iz pisanog dokaza zapisnika o kontroli mjernog mjesta br -1- od 17. 10. 2009 godine, proizilazi da isti sastavljen dana 17. 10. 2009 godine, prilikom kontrole domaćinstva L.M.a, koji je od ranije bio isključen U zapisniku je navedeno da je prilikom prilaska kući primijećeno da je potrošač uklonio kablo sa el.mreže, PGP 5*, i bacio ga na tavan, a tokom kontrole potrošač je nasrnuo na kolegu P.a, na način što ga je udario pesnicom u glavu i polomio mu naočare, usled čega je kontrola prekinuta. Kontrolu izvršili K.Z.o i P.V.. Analizirjući ovaj pisani dokaz, proizilazi da ga je sastavljao K.Z.o, međutim, u svojim iskazima svjedoci K. i P. su saglasno naveli da je zapisnik sastavljao P.V.. Sadržinu ovog pisanog dokaza u dijelu da je prilikom prilaska kući potrošač uklonio kabal i bacio ga na tavan, sud ne prihvata obzirom, je svjedok P. naveo da je K.e Z. vidio uklanjanje kaba, dok svjedok K. navodi da tu činjenicu nije vidio, već samo gužvu ispred kuće. Dakle ovaj pisani dokaz sastavljao je P.V. i to nakon fizičkog obračuna sa okrivljenim L.M.om, pa ovaj sud isti ne prihvata, osim u dijelu da je kontrola izvršenja dana 17. 10. 2009 godine od strane K.Z.a i P.V.a, te da je tokom kontrole ista prekinuta zbog fizičkog obračuna. Očigledno je da je ovaj zapisnik sastavljao P., u stanju nakon fizičkog obračuna, sa okrivljenom, pa je navode u zapisiku u dijelu da je potrošač-okrivljeni L.a, ukonio kabal i bacio ga na tavan su po ocjeni ovog sud sračunato unešeni u zapisnik radi otežavanje krivično pravnog položaja okrivljenog.

Iz pisanog dokaza zapisnika o kontroli mjernog mjesta br 1263-2 od 16. 02. 2008 godine proizilazi da je potrošaču L.M. isključen dovod el.energije i to na brojilu i na stubu. Sadržinu ovog pisanog dokaza sud je u potpunosti prihvatio kao vjerodstojnu.

Iz pisanog dokaza zapisnika o kontroli mjernog mjesta br 5 od 11. 11. 2009 godine konstatovano je da je potrošač od ranije siključen i da se nije priključio. Sadržinu ovog pisanog dokaza sud je u potpunosti prihvatio kao vjerodstojnu.

Sud je cijenio nalaz i mišljenje vještaka R.G.od 21. 04. 2010 godine. U svom nalazu ovaj vještak navodi da je na način prikazan predmetom tehnički moguća neovlašćena potrošnja električne energije, pa sud obzirom da nije utvrdio da je vršena neovlašćena potrošnja električne energije, u tom smislu je i cijenio ovaj nalaz jer je i sam vještak u svom nalazu ostavio u domenu mogućeg neovlašćenu potrošnju električne energije a koju činjenicu sud nije utvrdio, pa obzirom da se krivica okrivljenog ne može utvrđivati na osnovu pretpostavki, te je u tom smislu nalaz ovog vještaka bez uticaja za drugačiju odluku u ovoj krivično-pravnoj stvari.

Uvidom u izvod iz kaznene evidencije sud je utvrdio da je isti do sada osuđivan 14 puta.

Sud je cijenio i druge pisane dokaze i to obračun neovlašćeno preuzete el.energije br 225/03/09 od 17. 10. 2009 godine, ali isti nije posebno obrazlagao nalazeći da je bez utcaja na drugačiju odluku u ovoj krivično pravnoj stvari.

S toga, imajući u vidu neubjedljive i kontradiktorne iskaze svjedoka K.a i P.a kao i druge izvedene dokaze, a dovodeći ih u vezu sa navodima odbrane okrivljenog, sud nije na nesumnjiv način utvrdio činjenice koje ukazuju da je okrivljeni L.M.izvršio krivično djelo stavljeno na teret preciziranom optužbom.

Naime okrivljeno se stavlja na teret da je radnjama opisanim u dispozitivu presude izvršio krivično djelo krađa iz člana 239 st 2 u vezi čl. 1 KZ-a, dakle u pokušaju.

Iz dokaza izvedenih na glavnom pretresu sud je nedvosmisleno utvrdio da je dana 17. 10. 2009 godine od strane radnika E. vršena kontrola u domaćinstvu-kući okrivljenog L.M.a u selu K.a opština Bijelo Polje. Utvrđeno je nesporno i da je na tavanu kuće okrivljenog pronađen kabal, koji nije bio spojen na elektro mrežu, te da na dan kontrole u kući okrivljenog nije bilo struje. Takođe je utvrđeno da kabal koji je pronađen na tavanu kuće okrivljenog, nije bio spojen od stuba elektro voda sa kućom okrivljenog. Ovako utvrđeno činjenično stanje sud je utvrdio iz iskaza svjedoka K.Z.a, u dijelu iskaza koji je sud prihvatio, a posebno imajući u vidu navode iz iskaza ovog svjedoka u dijelu gdje kaže »da nije došlo do fizičkog i verbalnog konflikta između okrivljenog i P.a, ne bi sastavljali zapisnik da se neovlašćeno priključio, već bi napisali zapisnik da se nije priključio i time bi kontrola bila završena”. Dakle očigledno je da je zapisnik sastavio P.V. nakon fizičkog obračuna sa okrivljenim, te je isti po ocjeni ovog sud i sastavio na način kako bi pokrenuo postupak utvrđivanja krivično pravne odgovornosti okrivljenog, očigledno zbog prethodnog fitičkog nasrtaja na njega, iako stanje na dan kontrole nije ukazivalo na neovlašćenu potrošnju električne energije.

Stanje činjenica koje je ovaj sud utvrdio ukazuje na stvaranje uslova, od strane okrivljenog, za eventualno izvršenje krivičnog djela krađa iz člana 239 st 1 Kz-a, a nikako pokušaj predmetnog krivičnog djela, jer kabal nije pronađen u položaju kojim bi bilo moguće neovlašćeno oduzimati električnu energiju. Sa navedenih razloga a imajući u vidu načelo "in dubio pro reo", po kojem činjenice koje idu na teret okrivljenom moraju biti na nesumnjiv način dokazane, a što tokom postupka nije učinjeno, sud je primjenom odredbe čl. 363 tač. 3 ZKP-a okrivljenog oslobodio od optužbe.

Troškovi krivičnog postupka padaju na teret budžetskih sredstava, shodno čl. 203 ZKP-a.

Shodno čl. 212 st. 2 ZKP CG, oštećena »E.a" - B.Polje, radi ostvarivanja imovinsko-pravnog zahtjeva, upućuje se na parnični postupak.

Sa iznijetog je odlučeno kao u izreci presude, shodno čl. 363 tač. 3 ZKP-a.

OSNOVNI SUD U BIJELOM POLJU

dana 18. 02. 2011. godine,
ZAPISNIČAR, PREDSJEDNIK VIJEĆA-SUDIJA,
Draginja Bošković,s.r. Ivan Adamović,s.r.