K.br.197/13
U IME CRNE GORE
Osnovni sud u Beranama, po sudiji pojedincu Dašić Draganu, uz učešće samostalnog referenta Čukić Mirjane, kao zapisničara, u krivičnom predmetu protiv okrivljenih B. M. i P. A. , iz B., zbog krivičnog djela krađa iz čl.239. st.1. u vezi čl.23. Krivičnog zakonika Crne Gore, izvršenog u saizvršilaštvu, po optužnom predlogu Osnovnog državnog tužilaštva u Beranama Kt.br.179/2013 od 21. oktobra 2013. godine, nakon održanog glavnog i javnog pretresa, u prisustvu zastupnika javne optužbe Savjetnika Osnovnog državnog tužilaštva u Beranama Bojović Marka i okrivljenog B. M. , a u odsustvu oštećenog B.I. i okrivljene P. A. , donio je dana 15.04.2014. godine, a javno objavio u odsustvu stranaka dana 16.04.2014. godine,
P R E S U D U
I
Okrivljena P. A. , sa jmbg ..., od oca H. i majke V., rođene Č., rođena ... . godine u B., sa prebivalištem u naselju Š. B., opština B., državljanka C. G., pismena, sa završenom srednjom školom, razvedena, majka troje djece, nezaposlena, siromašnog imovnog stanja, neosuđivana.

K R I V A J E :

Što je:

U noći ... . godine, u B., u naselju P. , iz dvorišta oštećenog B.I. , iz B., oduzela 1 /jedan/ motor marke „Z. “, 1 /jedan/ veliki metalni rezervoar za kamion, 1 /jedan/ diferencijal od džipa „P. “ i 1 /jednu/ metalnu cijev, dužine oko 1 m, prečnika oko 5 cm, a sve u namjeri da njihovim prisvajanjem sebi pribavi protivpravnu imovinsku korist u iznosu od 350,00 eura.

- čime je izvršila krivično djelo krađa iz čl.239. st.1. Krivičnog zakonika Crne Gore.

- pa sud okrivljenu primjenom navedenog zakonskog propisa, te čl.4, st.2, čl.32, čl.36. i čl.42. Krivičnog zakonika Crne Gore /KZ CG/ i čl.226. st.2. tač.1. i 9, čl.229. st.1, čl.239. st.2. i čl.374. Zakonika o krivičnom postupku /ZKP-a/
O S U Đ U J E
Na kaznu zatvora u trajanju od 2 /dva/ mjeseca.

Okrivljena se obavezuje da na ime troškova krivičnog postupka plati iznos od 60,50 € /šezdeseteuraipedesetcenti/ i da na ime paušala plati iznos od 30,00 € /trideseteura/ u korist budžeta Crne Gore, na žiro račun broj ..., a sve u roku od 15 dana od dana pravosnažnosti presude, pod prijetnjom prinudnog izvršenja.

Oštećeni B.I. , iz B., radi ostvarivanja imovinskopravnog zahtjeva za naknadu štete upućuje se na parnicu.

II
Okrivljeni B. M. , sa jmbg ..., od oca M. i majke M., rođene D., rođen ... . godine u B., sa prebivalištem u selu B., opština B., državljanin C. G., pismen, sa završenom Osnovnom školom, otac troje djece, nezaposlen, siromašnog imovnog stanja, osuđivan: presudom Osnovnog suda u Beranama K.br.584/07 od 12.11.2007. godine, po čl.246. st.1. KZ CG, na novčanu kaznu u iznosu od 600,00 eura; i presudom Osnovnog suda u Beranama K.br.661/07 od 26.02.2008. godine, po čl.240. st.1. tač.1. KZ CG, na kaznu zatvora u trajanju od tri mjeseca.

OSLOBAĐA SE OD OPTUŽBE
Da je:

U noći ... . godine, u B., u naselju P. , iz dvorišta oštećenog B.I. , iz B., po prethodnom dogovoru, zajedno sa okrivljenom P. A., oduzeo 1 /jedan/ motor marke „Z. “, 1 /jedan/ veliki metalni rezervoar za kamion, 1 /jedan/ diferencijal od džipa „P. “ i 1 /jednu/ metalnu cijev, dužine oko 1 m, prečnika oko 5 cm, a sve u namjeri da njihovim prisvajanjem sebi pribavi protivpravnu imovinsku korist u iznosu od 350,00 eura.

- čime bi kao saizvršilac izvršio krivično djelo krađa iz čl.239. st.1. u vezi čl.23. KZ CG.

- pošto nije dokazano da je izvršio krivično djelo za koje je optužen, shodno čl.373. st.1. tač.2. ZKP-a.

- oštećeni B.I. , iz B., radi ostvarivanja imovinsko pravnog zahtjeva za naknadu štete upućuje se na parnicu, shodno čl.239. st.3. ZKP-a
O b r a z l o ž e nj e
Optužnim predlogom Osnovnog državnog tužilaštva u Beranama Kt.br.174/2013 od 21. oktobra 2013. godine, okrivljenima B. M. i P. A. , iz B., stavljeno je na teret da su kao saizvršioci izvršili krivično djelo krađa iz čl.239. st.1. u vezi čl.23. KZ CG.

Kako okrivljena P. A. nije pristupila na glavni pretres održan dana 15.04.2014. godine, sud je isti održao u njenom odsustvu, iz razloga jer je ista uredno obaviještena o danu i času održavanja istog, ali nije opravdala svoj izostanak, a njeno prisustvo na glavnom pretresu nije bilo nužno jer je ranije iznijela svoju odbranu, shodno čl.457. ZKP-a.

Na glavnom pretresu održanom dana 15.04.2014. godine, zastupnik javne optužbe Savjetnik Osnovnog državnog tužilaštva u Beranama Bojović Marko, u završnoj riječi, ostao je pri podnesenom optužnom predlogu i naveo da je izvedenim dokazima utvrđena odgovornost okrivljenih za krivično djelo koje im je stavljeno na teret. S tim u vezi, predložio je sudu da okrivljene B. M. i P. A. oglasi krivima za predmetno krivično djelo i izrekne im kaznu zatvora u trajanju od po trideset dana.

Oštećeni B.I. , tokom postupka, pridružio se krivičnom gonjenju protiv okrivljenih B. M. i P. A. , navodeći da će imovinskopravni zahtjev za naknadu štete ostvariti u parničnom postupku.

Okrivljeni B. M. , u toku postupka, u svojoj odbarni, negirao je izvršenje krivičnog djela stavljenog mu na teret. Naveo je da je kritičnog dana ostavio suprugu B. Lj. ispred marketa „V.“ u B. i kako je bila gužva, pomjerio je svoja kola u blizini kuće okrivljene P. A. , koju poznaje od ranije. Ista je tada naišla i zamolila ga da jedan motor od automobila i jednu metalnu cijev iz njene garaže prebaci do otpada, jer ona nema goriva u svom vozilu. Pristao je, pa su neka dva momka te stvari smjestili u njegovo auto i sa okrivljenom ušli u njegovo auto i pošli na otpad, u naselju T., kod čovjeka koji se zove Č.. U blizini otpada ta dva momka su izašla iz auta, jer sa tim čovjekom kod koga su išli, ne razgovaraju, dok je okrivljena ostala sa njim u vozilu. Vlasnik tog otpada nije bio tu, a okrivljena P. A. je njegovom bratu rekla da je taj otpad njen i on joj je za isti predao novčani iznos od 20,00 eura. On je, potom, okrivljenu P. A. vozilom vratio do marketa „V.“, gdje ga je čekala njegova supruga. Istakao je da tom prilikom nije znao da su predmetne stvari otuđene, već da je samo obavio njihov prevoz, kako ga je to zamolila okrivljena. U završnoj riječi, ponovio je da nije počinio krivično djelo stavljeno mu na teret.

Okrivljena P. A. , u toku postupka, u svojoj odbrani, navela je da nije izvršila krivično djelo koje joj je stavljeno na teret. Da je deset dana prije ovog događaja njen brat P. A., uveče oko 03,00 časova, donio i u njenu šupu ostavio jedan crni motor, srednje veličine od auta ili kamiona i jednu zarđalu cijev dužine oko 1 metar. Ona je početkom avgusta ... . godine, zamolila svoje komšije A. R. i A. M. , da te stvari prebace do nekog otpada, međutim, isti su joj rekli da njihovo vozilo nije ispravno. Nakon toga, kod nje je došao okrivljeni B. M. , koji je čekao suprugu Lj. dok je trgovala u marketu, pa ga je ona zamolila da njegovim vozilom prebaci te stvari. On je pristao, pa su metalne djelove ona i njene komšije A. R. i A. M. ubacili u njegovo vozilo i zajedno krenuli prema otpadu koji drži S. Č.. Prije nego su stigli do otpada iz vozila su izašle njene komšije, a njih dvoje su otišli do otpada. Kako vlasnik nije bio tu, ona je njegovom bratu prodala te djelove za novčani iznos od 20,00 eura.

Radi pravilnog i zakonitog presuđenja predmetne krivične stvari sud je, na glavnom pretresu, u dokaznom postupku, izveo sljedeće dokaze:

saslušao svjedoke S. Ć. , B. Lj. , A. M. i P. A.; pročitao iskaz svjedoka ošećenog B.I. , koji je dat pred Osnovnim državnom tužilaštvom u Beranama u predmetu Kt.br.179/2013 od 27.08.2013. godine; pročitao potvrdu o privremeno oduzetim predmetima Uprave policije CB B., br....od 01.08.2013. godine; pročitao potvrdu o vraćanju privremeno oduzetih predmeta Uprave policije CB B., br....od 01.08.2013. godine; pročitao nalaz i mišljenje vještaka finansijske struke L. S. , dat u predmetu Osnovnog državnog tužilaštva u Beranama Kt.br.179/2013 na zapisniku od 18.10.2013. godine; i pročitao izvještaje iz kaznene evidencije za okrivljene B. M. i P. A. .

Nakon sprovedenog dokaznog postupka cijeneći navode optužbe, odbranu okrivljene P. A. , te izvedene pobrojane dokaze, u smislu čl.16. i čl.370. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude pod stavom I u svemu dokazane i da je okrivljena izvršila krivično djelo krađa iz čl.239. st.1. KZ CG, stavljeno joj na teret, pa ju je oglasio krivom i krivičnopravno odgovornom jer nije bilo osnova koji bi isključivali postojanje krivičnog djela i krivičnopravne odgovornosti okrivljene. Pri tome, sud je, najprije, cijenio odbranu okrivljene P. A. koja je negirala izvršenje predmetnog krivičnog djela stavljenog joj na teret, navodeći da je predmetne stvari deset dana ranije donio i u njenu šupu ostavio njen brat P. A. , a da ih je ona predmetnog dana – ... . godine, prodala na otpadu, nakon što joj je u njihovom transportu do otpada u naselju T. pomogao okrivljeni B. M. . Takvu odbranu okrivljene, osim u dijelu nesporne uloge okrivljenog B. M. u predmetnom kritičnom događaju, sud nije mogao prihvatiti iz razloga jer je ista nesporno usmjerena na izbjegavanje njene krivičnopravne odgovornosti, neobjektivna je i u suprotnosti sa dokazima izvedenim na glavnom pretresu koje je sud, u potpunosti, prihvatio. Navedeno iz sljedećih razloga: najprije, takva odbrana okrivljene P. A. negirana je iskazom oštećenog B.I. , iz koga je utvrđeno vrijeme izvršenja predmetne krađe – u toku noći ... . godine. Dakle, do tada su se predmetne pokretne stvari /navedene u izreci presude/ nalazile u dvorištu njegove kuće u naselju P. , u B., a ne u šupi okrivljenje, kao što ona tvrdi. Pri tome, sud je posebno cijenio da je iskaz oštećenog B.I. zasnovan na ličnim opažanjima, da je dat veoma objektivno, pa je ubijeđenja da je isti govorio istinu. Dalje, odbrana okrivljene, obezvrijeđena je i iskazom svjedoka P. A. a, njenog brata, iz koga je utvrđeno da se isti u vrijeme izvršenja predmetne krađe nalazio u inostranstvu, te da, s toga, nije “oduzete navedene stvari ostavio u šupi okrivljene”. Iz navedenih razloga, proizilazi da je odbrana okrivljene P. A. sračunato data i iz navedenih razloga je sud istu odbio kao neosnovanu, nelogičnu, paušalnu, neobjektivnu i u tom smislu sračunatu na pokušaj izbjegavanja ili makar ublažavanja sopstvene krivice za počinjeno krivično djelo.

Iz iskaza svjedoka ošećenog B.I. , koji je dat pred Osnovnim državnom tužilaštvom u Beranama u predmetu Kt.br.179/2013 od 27.08.2013. godine, vidi se da živi u naselju P. i bavi se prodajom djelova od automobila. Da su u toku noći .... godine, iz dvorišta njegove porodične kuće oduzeti: jedan motor marke „Z. “, jedan veliki metalni rezervoar za kamion, jedan diferencijal od džipa „P. “ i jedna metalna cijev, dužine oko 1 m, prečnika oko 5 cm. Da je sa svojim sinom oduzete stvari tražio na placevima na kojima se prodaje auto otpad, pa je njegov sin na otpadu koji drži S. Č. , u naselju T., pronašao oduzeti motor od „Z. “ i metalnu cijev i saznao je da su iste donijeli okrivljeni B. M. i P. A. .

Sud je cijenio navedeni iskaz oštećenog B.I. i isti, u cjelosti, prihvatio kao dokaz, nalazeći da je veoma objektivno svjedočio, da je bio istinit i nepristrasan u kazivanju svega onoga što mu je poznato u vezi sa predmetnim krivičnim djelom. Iz navedenog je, najprije, utvrđeno da se predmetna krađa stvari koje su se nalazile u dvorištu njegove kuće, u neselju P. , u B., dogodila u toku noći .... godine. Time je negirana odbrana okrivljene P. A. “da je predmetne stvari u njenoj šupi ostavio njen brat P. A. deset dana ranije” od kritičnog događaja, odnosno prije nego što su iste oduzete od oštećenog. Dalje, utvrđeno je da je oštećeni, dana ... . godine, neke od oduzetih stvari - motor od vozila marke „Z. “, sa svim postojećim agregatima i metalnu cijev, dužine 1 metar, F-50, našao na auto otpadu kod S.Ć., u naselju T., u B., što je isti i potvrdio u svom iskazu, kada je saznao da su te stvari ranije tog dana donijeli okrivljeni B. M. i P. A. . Navedeno je u skladu sa nespornom odbranom okrivljenog B. M. , iskazom svjedoka S. Ć. i pisanim dokazima - potvrdom o privremeno oduzetim predmetima Uprave policije CB B., br....od ... . godine i sa potvrdom o vraćanju privremeno oduzetih predmeta Uprave policije CB B., br....od 01.08.2013. godine. Na osnovu navedenog, za sud nema sumnje u drugačije činjenično stanje, jer je nesporno utvrđeno vrijeme i mjesto izvršenja predmetnog krivičnog djela, kao i vrsta i količina oduzetih stvari od oštećenog.

Iz iskaza svjedoka S. Ć. , vidi se da živi u naselju T., u B. i da se bavi otkupom i prodajom starog gvožđa. Da su, dana ... . godine, kod njega došli okrivljeni B. M. i P. A. i iz vozila izvadili jedan blok „Z. “ ili „J.“ i jednu metalnu cijev dužine oko 1 metar i prečnika oko 5 cm. Izmjerio je te stvari i našao da se radi o metalu težine 84 kilograma, za koji je ponudio okrivljenom B. M. novac u iznosu od 20,00 eura, ali mu je on rekao da te stvari nijesu u njegovom vlasništvu, već u vlasništvu okrivljene P. A. , te da joj je on samo učinio uslugu prevozeći te stvari. Novac za te stvari dao je okrivljenoj P. A. , nakon čega su oni otišli. Nakon 15 minuta, kod njega je došao oštećeni B.I. sa sinom i zamolio ga da pregleda otpad, što mu je on dozvolio, kada je njegov sin našao blok motora od „Z. “.

Sud je cijenio iskaz navedenog svjedoka i isti prihvatio, u potpunosti, kao jasan, objektivan i uvjerljiv. Dovodeći isti u vezu sa iskazom oštećenog B.I. , potvrđuje se da je okrivljena P. A. ... . godine, izvršila prodaju nekih od stvari, za koje je utvrđeno da je prethodno protivpravno oduzela iz dvorišta kuće oštećenog, u naselju P. , u B., za novčani iznos od 20,00 eura. Navedeno je u skladu sa pomenutim iskazom oštećenog i izvedenim pisanim dokazima: potvrdom o privremeno oduzetim predmetima Uprave policije CB B., br....od ... . godine i sa potvrdom o vraćanju privremeno oduzetih predmeta Uprave policije CB B., br....od ... . godine.

Iz potvrde o privremeno oduzetim predmetima Uprave policije CB B. , br....od 01.08.2013. godine, vidi se da je ovlašćeni policijski službenik Uprave policije CB B. od S.Ć. privremeno oduzeo sljedeće predmete: motor od vozila marke „Z. “, sa svim postojećim agregatima i metalnu cijev, dužine 1 metar, F-50.

Iz potvrde o vraćanju privremeno oduzetih predmeta Uprave policije CB B., br....od 01.08.2013. godine, vidi se da je ovlašćeni policijski službenik Uprave policije CB B. oštećenom B.I. vratio sljedeće stvari: motor od vozila marke „Z. “, sa svim postojećim agregatima i metalnu cijev, dužine 1 metar, F-50.

Navedene pisane dokaze sud je cijenio i za iste našao da su vjerodostojni, jer su sačinjeni od strane nadležnog državnog organa, u za to predviđenom zakonskom postupku. Isti su prihvaćeni u cjelosti, kao potpuno jasni, a svoju podlogu nalaze u jasnim i nespornim iskazima oštećenog B.I. i svjedoka S. Ć. .

Iz iskaza svjedoka A. M., vidi se da se ne sjeća tačno kog datuma je njegova komšinica okrivljena P. A. čisteći svoju nezaključanu šupu pronašla neki dio od motora i metalne šipke. Kako mu je poznato da ista ima dijete sa posebnim potrebama koje je trebala da vodi za P., a da nije imala novca, predložio joj je da te stvari proda u naselju T.. Obzirom da on nije imao goriva u njegovom autu, a naišao je okrivljeni B. M. , okrivljena ga je zamolila da joj te stvari preveze do T.. Okrivljena, on i još neka lica ubacili su te stvari u auto okrivljenog B. M. . Do naselja T., pošli su on, njegov brat i okrivljena, s tim što su on i njegov brat izašli iz auta ranije.

Iskaz navedenog svjedoka sud je cijenio, najprije, u dijelu da mu je poznato da je okrivljena P. A. prilikom čišćenja njene nezaključane šupe „pronašla“ neki dio od motora i metalne šipke, koje joj je on predložio da proda, kao nelogičan, nejasan, pristrasan i usmjeren u pravcu pomaganja okrivljenoj u izbjegavanju krivičnopravne odgovornosti, posebno imajući u vidu da je sa istom u prijateljskim odnosima. Kao takav, ovaj iskaz opovrgnut je ostalim dokazima izvedenim tokom postupka, prvenstveno nespornim iskazima oštećenog B.I. i svjedoka S. Ć. , te i pisanim dokazima u koje je sud izvršio uvid. U preostalom dijelu, kojim se potvrđuje “uloga” okrivljenog B. M. u predmetnom kritičnom događaju, koja se sastojala u činjenju usluge okrivljenoj P. A. - vršenju prevoza pomenutih stvari, za navedeni iskaz sud je našao da je jasan i kao takav ga prihvatio.

Iz iskaza svjedoka P. A. , vidi se da je u vrijeme kada se desila krađa oštećenom, bio u Nj., te da predmetne stvari nije viđao u šupi njegove sestre P. A. , koja je koristi.

Sud je cijenio iskaz navedenog svjedoka i isti prihvatio kao jasan i istinit. Isti predstavlja još jedan nesporni dokaz koji negira odbranu okrivljene P. A. da je protipravno oduzete stvari od oštećenog B.I. , upravo ovaj svjedok, deset dana ranije /dakle, prije nego što je predmetna krađa i izvršena/, donio i ostavio u njenoj šupi. Pa, kada se navedeni iskaz dovede u vezu sa iskazom oštećenog B.I. i iskazim svjedoka S. Ć. , nesporno se utvrdjuje vrijeme izvršenja predmetne krađe - u toku noći .... godine, te se time, u potpunosti, dovodi u sumnju navedena odbrana okrivljene.

Iz iskaza svjedoka B. Lj., vidi se da je početkom avgusta ... . godine, sa svojim mužem okrivljenim B. M. i kćerkom, negdje u prijepodnevnim časovima, krenula do marketa "V.", u B.. Kako je ispred marketa bila velika gužva, njen muž nije imao gdje da parkira, pa je ona sa kćerkom izašla iz auta, dok je on otišao da nađe parking. Kada su nakon 15 minuta, izašle iz marketa zatekle su u blizini njenog muža u autu i tada joj je rekao da je sreo okrivljenu P. A. , kojoj je pošto nije imala goriva, prevezao neke stvari.

Sud je cijenio iskaz navedenog svjedoka i isti prihvatio kao dokaz zasnovan na ličnim opažanjima, tako da je sud ubijeđenja da je ista govorila istinu. Navedeno potvrđuje odbanu okrivljenog B. M. , da se njegova „uloga“ u predmetnom kritičnom događaju sastojala samo u prevozu stvari do auto otpada u naselju T., u B., kao činjenje usluge svojoj poznanici okrivljenoj P. A. , bez znanja da prevozi stvari koje su prethodno protivpravno oduzete iz dvorišta kuće oštećenog B.I. . Navedeno je u skladu sa prihvaćenim dijelom odbrane okrivljene P. A. , prihvaćenim dijelom iskaza svjedoka A. M., te iskazom svjedoka S. Ć. .

Iz nalaza i mišljenja vještaka finansijske struke L. S. , datog u predmetu Osnovnog državnog tužilaštva u Beranama Kt.br.179/2013 na zapisniku od 18.10.2013. godine, vidi se da vrijednost oduzetih stvari: motora marke „Z. “, velikog metalnog rezervoara za kamion, diferencijala od džipa „P. “ i metalne cijevi, dužine oko 1 m, prečnika oko 5 cm, iznosi 350,00 eura.

Nalaz i mišljenje navedenog vještaka sud je cijenio i isti prihvatio, nalazeći da je dat stručno i savjesno, od strane lica kompetentnog za davanje kvalitetnog nalaza i mišljenja. Iz navedenog, nesporno je utvrđena vrijednost protivpravno oduzetih pokretnih stvari iz dvorišta oštećenog B.I. , na dan izvršenja predmetnog krivičnog djela.

Pravnom analizom naprijed utvrđenog činjeničnog stanja sud je našao da su se u opisanim radnjama okrivljene P. A. stekla sva bitna obeležja bića krivičnog djela krađa iz čl.239. st.1. KZ CG, koje joj je stavljeno na teret. Naime, nesporno je utvrđeno da je okrivljena P. A. , u noći .... godine, u B., u naselju P. , iz dvorišta oštećenog B.I. , iz B., oduzela jedan motor marke „Z. “, jedan veliki metalni rezervoar za kamion, jedan diferencijal od džipa „P. “ i jednu metalnu cijev, dužine oko 1 m, prečnika oko 5 cm, a sve u namjeri da njihovim prisvajanjem sebi pribavi protivpravnu imovinsku korist u iznosu od 350,00 eura. Naime, sud je svoju odluku zasnovao na činjenicama koje slijede iz svih izvedenih dokaza tokom postupka, prihvaćenih od strane suda, iz kojih je nesporno utvrđeno da je okrivljena P. A. sama izvršila predmetno krivično djelo, a na opisani način, mjesto i vrijeme. Navedeno činjenično stanje utvrđeno je na osnovu jasnog i nedvosmislenog iskaza svjedoka oštećenog B.I. , iz koga je utvrđeno da su navedene pokrete stvari iz dvorišta njegove kuće u naselju P. , u B., protivpravno oduzete u noći .... godine. Dalje, iz iskaza svjedoka S. Ć. , utvrđeno je da je okrivljena izvršila prodaju /za iznos od 20,00 eura/ nekih od prethodno oduzetih stvari na auto otpadu u njegovom vlasništvu, u naselju T., u B. dana ... . godine. A, da su pokretne stvari koje je okrivljena prodala pomenutom svjedoku upravo one koje su prethodno protivpravno oduzete iz dvorišta kuće oštećenog, potvrđuje sama činjenica da je oštećeni B.I. iste prepoznao kao svoje. Navedeno je u skladu sa pisanim dokazima u koje je sud izvršio uvid: potvrdom o privremeno oduzetim predmetima Uprave policije CB B. br....od 01.08.2013. godine i potvrdom o vraćanju privremeno oduzetih predmeta Uprave policije CB B., br....od 01.08.2013. godine. Te, s toga, imajući u vidu sve naprijed navedeno, proizilazi da je okrivljena P. A. postupajući na opisani način ostvarila sva bitna obilježja bića krivičnog djela stavljenog joj na teret. Cijeneći psihički odnos okrivljene P. A. prema učinjenom krivičnom djelu, sud je našao da je ista postupala sa umišljajem, svjesna da oduzimanjem tuđih pokretnih stvari, radi pribavljanja protivpravne imovinske koristi, vrši krivično djelo, pa je postizanje zabranjene posljedice i htjela.

Prilikom odlučivanja o izboru, vrsti i visini krivične sankcije koju u konkretnom slučaju treba primijeniti prema okrivljenoj P. A. , za naprijed navedeno krivično djelo sud je imao u vidu sve okolnosti u smislu čl.42. KZ CG. Tako je od olakšavajućih okolnosti na strani okrivljene sud cijenio i uzeo u obzir da je majka troje djece, da je nezaposlena, siromašnog imovnog stanja, da do sada nije osuđivana kao izvršilac krivičnih djela, što je utvrđeno uvidom u izvod iz kaznene evidencije na njeno ime, dok otežavajućih okolnosti na njenoj strani nije bilo. S toga, sud je okrivljenoj, na osnovu čl.36. KZ CG, izrekao kaznu zatvora u trajanju od 2 /dva/ mjeseca. Po mišljenju suda, ista je srazmjerna težini izvršenog krivičnog djela i stepenu krivične odgovornosti okrivljene, pa će se i ovako izrečenom kaznom u okviru opšte svrhe izricanja krivičnih sankcija, predviđenih čl.4. st.2. KZ CG, postići svrha kažnjavanja propisana čl.32. istog Zakonika. Osnovano se može očekivati da će izrečena kazna pozitivno djelovati na prevaspitavanje okrivljene P. A. i da će ista na nju uticati da u buduće ne vrši krivična djela.

Odluka o troškovima krivičnog postupka u iznosu od 60,50 € /šezdeseteuraipedesetcenti/, zasnovana je na odredbi čl.229. st.1. ZKP-a i predstavlja naknadu za dati nalaz i mišljenje vještaka finansijske struke L. S. , dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljene.

Oštećeni B.I. , iz B., radi ostvarivanja imovinskopravnog zahtjeva za naknadu štete upućuje se na parnicu, shodno čl.239. st.2. ZKP-a.

S iznijetih razloga odlučeno je kao u izreci presude pod stavom I.

Na osnovu dokaza izvedenih tokom postupka, sud je stao na stanovište da nije dokazano da je okrivljeni B. M. izvršio krivično djelo krađa iz čl.239. st.1. u vezi čl.23. KZ CG, u saizvršilaštvu, zajedno sa okrivljenom P. A., koje mu je optužnim predlogom Osnovnog državnog tužilaštva u Beranama Kt.br.174/2013 od 21. oktobra 2013. godine, stavljeno na teret, pa ga je na osnovu čl.373. st.1. tač.2. ZKP-a oslobodio od optužbe.

Nakon sprovedenog dokaznog postupka cijeneći navode optužbe, odbranu okrivljenog B. M. , te izvedene pobrojane dokaze, u smislu čl.16. i čl.370. ZKP-a, dovodeći ih u vezu jedne sa drugim, sud je stao na stanovište da činjenice iz činjeničnog opisa izreke presude nijesu dokazane, pa je okrivljenog oslobodio od optužbe za krivično djelo stavljeno mu na teret, pošto nije dokazano da je isto izvršio u saizvršilaštvu sa okrivljenom P. A.. Sud je, najprije, cijenio odbranu okrivljenog B. M. koji je negirao izvršenje predmetnog krivičnog djela, navodeći da ga je predmetnog dana okrivljena P. A. , koju poznaje od ranije, zamolila da joj učini uslugu i izvrši prevoz jednog motora od automobila i jedne metalne cijevi, do otpada, u naselju T., u B., jer nema goriva u njenom vozilu, što je on i učinio. Sud je za takvu odbranu okrivljenog, našao da je istinita, jer je jasna i ničim dovedena u sumnju, a potvrđena je prihvaćenim dijelom odbrane okrivljene P. A. , prihvaćenim dijelom iskaza svjedoka A. M., te iskazima svjedoka S. Ć. i B. Lj.. S toga, kako nema jasnih i neposrednih dokaza da je okrivljeni B. M. , zajedno sa P. A., izvršio krivično djelo za koje je optužen, a osnov za osuđujuću presudu može predstavljati samo takav niz činjenica utvrđenih na osnovu posrednih dokaza, koje su nesumnjivo utvrđene i međusobno čvrsto i logički povezane, tako da sa punom sigurnošću upućuju na zaključak da je upravo okrivljeni izvršio krivično djelo koje je predmet optužbe i da se izvedenim dokazima isključuje svaka druga mogućnost. U konkretnom slučaju, posebno kod okolnosti da okrivljeni B. M. negira izvršenje istog, te da jedino u činjenici da je isti bio u društvu sa okrivljenom P. A. prilikom prodaje pomenutih stvari, bez znanja da su iste prethodno protivpravno oduzete od oštećenog B.I. , postoje okolnosti koje pružaju osnov za sumnju da je isti izvršio navedeno krivično djelo zajedno sa okrivljenom. Iste, po mišljenju suda ostaju na stepenu sumnje i nemaju značaj, ni indiciju visokog stepena.

Pa, s obzirom na navedeno, kako sud presudu zasniva na nespornim činjenicama i dokazima, a ne na pretpostavkama, a na osnovu maksime in dubio pro reo, gdje sumnju o postojanju činjenica koja čine obilježja krivičnog djela rješava na način koji je povoljniji za okrivljenog, posebno imajući u vidu da okrivljeni B. M. nije zatečen da preduzima bilo koju radnju po osnovu koje bi, po uvjerenju suda, bila nesporno dokazana njegova krivica, a da nema drugih dokaza koji upućuju na njega kao izvršioca predmetnog krivičnog djela, sud je istog oslobodio od optužbe, na osnovu čl.373. st.1. tač.2. ZKP-a, pošto nije dokazano da je izvršio krivično djelo za koje je optužen. A, ovakav zaključak izvodi se i na osnovu odredbe čl.3. st.3. ZKP-a, koja je saglasna sa odredbom čl.6. st.2. EKLJP, a koja predstavlja prezumpciju nevinosti.

S iznijetih razloga odlučeno je kao u izreci presude pod stavom II.

OSNOVNI SUD U BERANAMA

Dana, 16.04.2014. godine.

Zapisničar S U D I J A
Čukić Mirjana Dragan Dašić
PRAVNA POUKA:

Protiv ove presude može se izjaviti žalba Višem sudu u Bijelom Polju, u roku od 8 /osam/ dana od dana prijema pismenog otpravka, preko ovog suda u dva primjerka.