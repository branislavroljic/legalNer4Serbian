K. br. 413/18
U IME CRNE GORE
OSNOVNI SUD U PODGORICI, kao prvostepeni, krivični, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljenog M. B., zbog krivičnog djela krađa iz čl. 239 st. 1 Krivičnog zakonika Crne Gore, odlučujući po optužnom predlogu Osnovnog državnog tužilaštva Podgorica Kt. br. 1117/18 od 23. 07. 2018. godine, nakon glavnog i javnog pretresa održanog dana 10. 10. 2018. godine u prisustvu državne tužiteljke u ODT-u Maje Knežević i okrivljenog, izrekao je i istog dana javno objavio

P R E S U D U
Okrivljeni:

M. B., JMB xxxxxxxxxxxxx, od oca R. i majke D., rođene J., rođen xx. xx. 19xx. godine u P., sa prebivalištem u mjestu rođenja, državljanin Crne Gore, oženjen, otac dvoje djece, završio srednju školu, zaposlen, lošeg imovnog stanja, neosuđivan.

Kriv je

Što je:

U periodu od januara 2017. godine do 19. 09. 2017. godine, u svom stambenom objektu, u P., Ul. B. O. br. xx, svjestan svog djela čije je izvršenje htio, znajući da je njegovo djelo zabranjeno, tuđu pokretnu stvar-električnu energiju, vlasništvo oštećenog CEDIS-a, oduzeo drugom u namjeri da njenim prisvajanjem sebi pribavi protivpravnu imovinsku korist u iznosu od preko 150,00 eura, na način što se direktno mimo brojila priključio sa drišera PF žicom 4x4 mm na svoj odvodni kabal, koji vodi prema objektu, tako da se utrošak električne energije nije registrovao, u čemu je otkriven dana 19. 09. 2017. godine,
- čime je izvršio krivično djelo krađa iz čl. 239 st. 1 Krivičnog zakonika Crne Gore.

Pa mu Sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229, 239 i 374 Zakonika o krivičnom postupku, izriče
USLOVNU OSUDU

S tim, što mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da plati na ime troškova krivičnog postupka iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja.

Oštećeno preduzeće "Crnogorski elektrodistributivni sistem" Podgorica se radi ostvarivanja imovinskopravnog zahtjeva upućuje na parnični postupak.

O b r a z l o ž e nj e
Optužnim predlogom Osnovnog državnog tužilaštva u Podgorici Kt. br. 1117/18 od 23. 07. 2018. godine, stavljeno je na teret okrivljenom M. B. izvršenje krivičnog djela krađa iz čl. 239 st. 1 Krivičnog zakonika Crne Gore. Državna tužiteljka u ODT-u Maja Knežević u završnoj riječi je ostala pri podnijetom optužnom predlogu i predložila sudu da okrivljenog oglasi krivim i kazni po zakonu.

Okrivljeni M. B. je priznao da je izvršio krivično djelo stavljeno mu na teret i svoju krivicu, navodeći u svojoj odbrani da je tačno da su radnici CEDIS-a dana 19. 09. 2017. godine zatekli stanje kako je to konstatovano zapisnikom, te da je tačno da je on to uradio, na šta je bio primoran s obzirom da mu je u ranijem periodu isključena struja zbog duga za utrošenu električnu energiju i to na način da se direktno priključio na električnu mrežu, mimo brojila sa drišera PF žicom 4x4 mm na svoj odvodni kabal, koji vodi prema objektu, tako da se utrošak električne energije nije registrovao. Naveo je da ga je na sve ovo natjerala loša materijalna situacija, okolnost da je otac dvoje maloljetne djece, te da nije uspio da plati cjelokupan dug za utrošenu struju kako bi se mogao legalno priključiti. U završnoj riječi je naveo da mu je žao što je izvršio predmetno krivično djelo i istog je potpuno svjestan.

Imajući u vidu potpuno i jasno priznanje okrivljenog, koje u toku postupka nije dovedeno u sumnju, i cijeneći isto kao dokaz, to sud primjenom čl. 458 st. 2 Zakonika o krivičnom postupku, nije izvodio druge dokaze predložene optužnim predlogom, osim izvod iz kaznene evidencije, od koga zavisi vrsta i mjera krivične sankcije, te je u postupku na nesumnjiv način utvrđeno da je okrivljeni, u periodu od januara 2017. godine do 19. 09. 2017. godine, u svom stambenom objektu, u P., Ul. B. O. br. xx, svjestan svog djela čije je izvršenje htio, znajući da je njegovo djelo zabranjeno, tuđu pokretnu stvar-električnu energiju, vlasništvo oštećenog CEDIS-a, oduzeo drugom u namjeri da njenim prisvajanjem sebi pribavi protivpravnu imovinsku korist u iznosu od preko 150,00 eura, na način što se direktno mimo brojila priključio sa drišera PF žicom 4x4 mm na svoj odvodni kabal, koji vodi prema objektu, tako da se utrošak električne energije nije registrovao, u čemu je otkriven dana 19. 09. 2017. godine, čime je ostvario sva bitna obilježja bića krivičnog djela krađa iz čl. 239 st. 1 Krivičnog zakonika Crne Gore.

Okrivljeni je očigledno bio svjestan da svojim radnjama čini zabranjenu djelatnost, a što je u konkretnom slučaju i htio, pri čemu je umišljaj okrivljenog bio usmjeren na protivpravno oduzimanje električne energije, na način opisan u izreci presude, sve dok bude u mogućnosti da to čini, a u namjeri da pribavi za sebe protivpravnu imovinsku korist, pa su se u njegovim radnjama, pored objektivnih, stekli i subjektivni elementi bića krivičnog djela kradja iz čl. 239. st. 1 Krivičnog zakonika Crne Gore.

Prilikom odmjeravanja krivične sankcije sud je na strani okrivljenog, u smislu čl. 42 st. 1 Krivičnog zakonika Crne Gore, cijenio sve okolnosti koje utiču da kazna bude manja ili veća, pa je kao olakšavajuće okolnosti cijenio njegove lične prilike, da je riječ o porodičnom čovjeku, ocu dvoje djece, njegovo loše imovno stanje, njegovo ranije dobro ponašanje i raniju neosuđivanost, koju je sud utvrdio iz izvoda iz kaznene evidencije na ime okrivljenog od 04. 09. 2018. godine, kao i korektno držanje pred sudom ispoljeno kroz priznanje izvršenja krivičnog djela i s tim u vezi izraženo kajanje. Sud u konkretnom slučaju nije našao otežavajućih okolnosti, pa je cijeneći navedene olakšavajuće okolnosti, primjenom čl. 53 i 54 Krivičnog zakonika Crne Gore, okrivljenom utvrdio kaznu zatvora u trajanju od 3 (tri) mjeseca, istovremeno određujući da se ista neće izvršiti, ukoliko u roku od 1 (jedne) godine po pravosnažnosti presude ne izvrši novo krivično djelo. Sud je uvjerenja da će se ovako izrečenom uslovnom osudom, u dovoljnoj mjeri uticati na okrivljenog da ubuduće ne vrši krivična djela, čime će se u cijelosti ostvariti svrha izricanja uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.

Shodno članu 239 Zakonika o krivičnom postupku, sud je oštećeno preduzeće radi ostvarivanja imovinsko pravnog zahtjeva uputio na parnični postupak.

Pošto je okrivljeni oglašen krivim, sud ga je obavezao da na ime troškova krivičnog postupka plati iznos od 30,00 eura koji se odnosi na paušal kao dio troškova krivičnog postupka, a koji iznos je srazmjeran trajanju i složenosti krivičnog postupka i imovnim prilikama okrivljenog, a ovo shodno čl. 226 i 229 Zakonika o krivičnom postupku.

Sa svega izloženog, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 10. 10. 2018. godine

ZAPISNIČARKA:

S U T K I NJ A:

Danijela Rajković,s.r.

Željka Jovović,s.r.

PRAVNA POUKA:

Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.

ZTO Danijela Rajković
ZAPISNIČARKA SUTKINJA
Danijela Rajković Željka Jovović
Dn-a: Po primjerak presude dostaviti:

- ODT Podgorica,
- okrivljenom,
- oštećenom po pravosnažnosti
- a/a.

Postupljeno dana ______________
Radnik suda __________________