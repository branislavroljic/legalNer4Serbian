K.br. 144/13
U IME CRNE GORE
OSNOVNI SUD U NIKŠIĆU, kao prvostepeni krivični, sudija Vujačić Vukota, uz sudjelovanje Mirković BR.e, kao zapisničara, u krivičnom predmetu okrivljenog J. R.a, zbog krivičnog djela nedozvoljeno držanje oružja i eksplozivnih materija iz čl.403 st.1.KZ, po optužnom predlogu ODT-a Nikšić Kt.br. 99/13 od 27.03.2013.g., nakon dovršenog glavnog i javnog pretresa, dana 26.06.2013.g., u prisustvu zastupnika ODT-a I.išević I.e i okrivljenog J. R.a, donio je i istog dana javno objavio

P R E S U D U
Okrivljeni J. R.o, JMBG xxxxx, od oca M i majke S , rođene M , rođen xxxxxx. godine u Nikšiću, sa pebivalištem u N – V , državljanin Crne Gore, oženjen, otac dvoje djece, nezaposlen, završio srednju mašinsku školu, ranije osudjI. presudom Osnovnog suda u Baru K.br. 307/01 od 1306.2002. godine zbog kriv. djela iz čl. 207/3/1 KZ RCG – 3 mjeseca zatvora, presudom Višeg suda u Podgorici K.br. 335/2008 od 26.01.2011. godine zbog kriv. djela iz čl. 339 st. 1 KZ – 3 godine zatvora
na osnovu čl.373 st.1. tačka 2. Zakonika o krivičnom postupku
OSLOBADJA SE OD OPTUŽBE
Da je dana 21.12.2012. godine, u Nikšiću, u svojoj porodičnoj kući u naselju Vidrovan svjestan svog djela čije je izvršenje htio, protivno odredbi člana 10 b i čl. 24. Zakona o oružju Crne Gore, neovlašćeno držao bez odgovarajuće dozvole pištolj – marke »Brauning« model xxxxxx, fabričkog broja xxxxx sa okvirom u kome su se nalazila 4 metka odgovarajućeg kalibra, kao i 15 metaka kalibra 7,65 mm i 3 metka kalibra 7,62 mm, koji pištolj i municija su mu navedenog dana oduzeti od strane ovlašćenih radnika Uprave policije PJ Nikšić.

- čime bi počinio krivično djelo nedozvoljeno držanje oružja i eksplozivnih materija iz čl. 403 st. 1. Krivičnog zakonika.

Troškovi krivičnog postupka u iznosu od 122,50 Eura (stotinu dvadeset dva eura i pedeset centi) padaju na teret budžetskih sredstava suda.

O b r a z l o ž e nj e
ODT u Nikšiću svojim optužnim predlogom Kt.br.99/13 od 27.03.2013.godine stavio je na teret okrivljenom J. R.u izvršenje krivičnog djela nedozvoljeno držanje oružja i eksplozivnih materija iz čl.403 st.1.KZ, pa je zastupnik ODT-a Nikšić, Đurišić Radovan, zastupajući optužni akt u toku glavnog pretresa izmijenio činjenični opis optužnog akta u dijelu blanketne norme, koja je bliže opisana izrekom presude, pa je u završnoj riječi u cjelosti ostao pri izmijenjenom optužnom aktu, predlažući sudu da okrivljenog oglasi krivim i osudi po zakonu uz predlog da istom izrekne mjeru bezbjednosti oduzimanja predmetnog pištolja i municije.

Okrivljeni J. R.o u svojoj odbrani nije priznao izvršenje krivičnog djela i krivicu za isto, bliže navodi da je znao da u njihovoj porodičnoj kući postoji pištolj njegovog pokojnog oca i municija za taj pištolj, da je to stari pištolj, a mu je otac preminuo 1993. godine, da on taj pištolj nije vidio više od 7-8 godina, i da je mislio da ga je njegova majka prodala. Dalje je naveo da je 21.12.2012.godine kada je policija izvršila pretres njegove kuće, bio u stanici policije, i da je obaviješten da je policija pretresom njihove kuće pronašla u spavaćoj sobi njegove majke onaj očev stari pištolj i nešto municije, da mu nije poznato gdje su tačno u sobi pronašli taj pištolj, da je njegova majka prisustvovala tom pretresu, da tu sobu samo njegova majka koristi, kao i njegov brat Ž., koji živi u Beogradu i koji dodje kod njih kući 2 puta godišnje, tako da predpostavlja da ni Ž. nije znao ništa o tom pištolju i municiji, da je njegova majka nepokretna i da boluje od Parkinsonove bolesti. Dalje je objasnio da mu je kritičnom prilikom policija donijela potvrdu o oduzimanju tog pištolja i municije i da je on tu potvrdu potpisao, jer nije razmišljao kakvu težinu ima to što je potpisuje i da je mislio da nije ništa strašno uradio i da će se taj pištolj i municija vratiti u njihovu porodičnu kuću. Na kraju je istakao da nije kriv i odgovoran.

U dokaznom postupku sud je neposredno saslušao svjedoke J. I.a, B. M.a, M. N.u, M. R.a, Š. V.a, J. S.u, pročitao izvještaj o balističkoj analizi Forenzičkog centra Danilovgrad br. 6/13, i neposredno saslušao vještaka – balističara B B , pročitao dopis MUP-a PJ Nikšić br.06-220/13-1011/1 od 13.06.2013. godine, pročitao potvrdu o privremeno oduzetim predmetima UP-PJ Nikšić br.33 od 21.12.2012. godine, zapisnik o pretresanju stana i drugih prostorija UP-PJ Nikšić, SKP- Grupe za suzbijanje droge Nikšić br. 240/12-37/211 od 21.12.2012. godine, pročitao službenu zabilješku Uprave policije – SKP – Grupe za suzbijanje droge Nikšić, br. Ku.br. 51 od 21.12.2012. godine, i pročitao izvod iz kaznene evidencije izdat od strane UP-PJ Nikšić od 20.02.2013. godine.

Svjedok J. I. je u svojoj izjavi naveo da je kao službenik Uprave policije PJ Nikšić dana 21.12.2012. godine dobio nalog od strane Višeg suda da pretresu kuću koju koristi J. R.o, da su prilikom pretresa jedne spavaće sobe u toj kući, u ležaju ispod dušeka, na dasci, pronašli vatreno oružje – pištolj i nešto metaka koji su, kako mu se čini, bili u tom pištolju. Nije se mogao sjetiti koje je marke bio taj pištolj i kakva je bila ta municija. Naveo je da su te prilike sačinili odgovarajući zapisnik o tom pretresu, i službenu zabilješku koju je potpisao i da je tim potpisom potvrdio sve što je u njoj napisano, i da su tom pretresu bile prisutne R.ova supruga i majka koja im je rekla da je ta spavaća soba njena.

Svjedok B. M. je u svojoj izjavi naveo da se ne sjeća detalja tog pretresa, sem da su prilikom pretresa u kući J. R.a, na Vidrovanu, pronašli u jednoj spavaćoj sobi u krevetu jedan pištolj i nešto municije, i da prilikom tog pretresa J. R.o nije bio tamo prisutan.

Svjedok M. N.a je u svojoj izjavi naveo da je po nalogu Višeg suda kao inspektor učestvovao u pretresu kuće J. R.a na Vidrovanu i da su te prilike u jednoj spavaćoj sobi, u jednom krevetu pronašli jedan pištolj i nešto municije, da im je prilikom tog pretresa rečeno da je to soba majke J. R.a, i da su oduzeli taji pištolj, i da J. R.o nije bio prisutan prilikom tog pretresa.

Svjedok M. R.o je u svojoj izjavi naveo da je dana 21.12.2012. godine postupao sa njegovim kolegama kao inspektor po naredbi za pretresanje, pretresu kuće J. R.a u mjestu Vidrovan i da si prilikom tog pretresa u krevetu u jednoj spavaćoj sobi pronašli jedan pištolj u kom je bilo nešto malo metaka i još izvjesnu količinu metaka, kaže da mu se čini da ih je bilo 18 komada i da ne zna da li je tih 18 metaka bilo istog kalibra, kao i pištolj.

Svjedok Š. V. je u svojoj izjavi navodi da su dana 21.12.2012. godine obaviješteni da je saobraćajna patrola zaustavila J. R.a kod Bogetića koji je sproveden u stanicu policije, a da su on i njegove kolege, pošto je postojala naredba pristupili pretresu njegove kuće na Vidrovanu, da je lično ušao u jednu spavaću sobu, da je prišao jednom kauču, da je podigao dio tog kauča i na dasci ispod podignutog dijela ugledao jedan pištolj. Navodi da mu se čini da su te prilike pronašli tamo i nešto municije i da je sve napisano o tome u službenoj zabilješci koja je te prilike sačinjena, da su im te prilike rekli da tu spavaću sobu koristi majka J. R.a i da je taj pištolj ostao iza smrti njegovog oca, da je taj pištolj bio star, ali da nije bio zardjao i da se radilo o nekom nepoznatom modelu pištolja,ali se nije mogao izjasniti da li je isti bio ispravan.

Svjedok J. S.a u svojoj izjavi je navela da je njen suprug M umro prije 19 godina i da joj je on, pred smrt, dao jedan pištolj koji je naslijedio od svojih predaka, rekavši joj da ga čuva od djece, da je taj pištolj premještala sa mjesta na mjesto, da ga njena djeca ne bi pronašla i da je uz taj pištolj bilo metaka, ali da ne zna da li je u istom bilo metaka, jer ne zna da rukuje pištoljem, i da niko taj pištolj i municiju nije dirao godinama, osim nje, izuzev što je prije 18 godina njen brat od strica Mirko, koji sada živi u Americi pucao iz tog pištolja da bi isti probao. Navodi da je iz poštovanja prema suprugu imala namjeru da taj pištolj legalizuje, ali se razboljela, i da je na kraju taj pištolj i municiju stavila u svoju spavaću sobu u svoj kauč. Istakla je da je dana 21.12.2012. godine došla policija, da su pretresli njihovu kuću, da R.o, njen sin, nije bio kod kuće i da je policija prilikom tog pretresa pronašla to oružje i odnijela ga sa sobom. Objasnila je da tu sobu niko ne koristi godinama, osim nje, da je taj pištolj bio uspomena na njenog supruga, da njen suprug nije imao, da ona zna, dozvolu za njega, da, kada je raspravljana zaostavština iza smrti njenog supruga, taj pištolj nije ušao u ostavinsku masu, jer ga nije prijavila, a da je sva imovina na Vidrovanu posle smrti njenog supruga u ostavinskom postupku prevedena na njeno ime. Posebno je istakla da niko iz porodice, pa ni njen sin R.o nije znao gdje je taj pištolj i municija, da R.a nije ni interesovalo to oružje, i da R.o nema nikakve veze sa tim oružjem koje je pronadjeno u tom kauču i da ona taj pištolj nikada nije posebno zagledala i zavirivala i da ga je samo uzimala i preturala da joj ga djeca ne nadju, da ga je u početku, kad joj je suprug umro držala ispod jastuka, ispod svoje glave, iz bezbjedonosnih razloga, jer su joj djeca tada bila u Beogradu, a ona sama u kući na Vidrovanu. Na kraju je kazala: »volija bih da mi se taj pištolj vrati, nego da mi se vrati moje zdravlje, a evo vidite kakva sam, jadna i žalosna, bolujem od Parkinsonove bolesti«.

Na osnovu izvještaja o balističkoj analizi predmetnog pištolja i municije od Forenzičkog centra Uprave policije Crne Gore br. 6/13, sud je utvrdio da je taj pištolj marke »Branuning«, model xxxxx, fabričkog broja xxxx ispravan, a da je kočioni mehanizam na istom neispravan, da je iz tog pištolja pucano, nakon čega cijev nije čišćena, ni podmazI.a, da je predmet te analize bila i municija i to 22 komada metaka, od čega je 19 komada kalibra 7,65 mm, a 3 komada kalibra 7,62 mm TT, da je ta municija bojeva – pištoljska
Stalni sudski vještak balističar B Bv je na glavnom pretresu ostao u cjelosti pri navodima nalaza i mišljenja – izvještaja o balističkoj analizi predmetnog pištolja i municije od Forenzičkog centra Uprave policije Crne Gore br. 6/13, s tim što je pojasnio da se prilikom pregleda cijevi vatrenog oružja i eventualnog prisustva barutne gareži radi utvrdjI.ja da li je iz vatrenog oružja pucano prvo izuzima bris cijevi pomoću tampona vate, a nakon toga se hemijskom analizom difenilaminskim testom potvrdjuje prisustvo nitrata, i da je u konkretnom slučaju (pregled pištolja oduzetog od J. R.a), difenilaminski test pokazao kolorreakciju na bris cijevi i konstatovao prisustvo nitrata, ali da navedeno prisustvo nitrata ne znači da je iz tog vatrenog oružja pucano u neko skorije vrijeme. Konačno taj vještak zaključuje da u situaciji kada je vatreno oružje čuvano u nekim kućnim uslovima bez prisustva vlage, garež će se javiti i nakon dugog niza godina, jer u nauci nije poznato da se nitrati rastvaraju sami od sebe- Tako se, konstatuje taj vještak, nitrati i garež u cijevi oružja zadržavaju neograničeno ukoliko se oružje čuva u plakaru i slično.

Uvidom u potvrdu o privremeno oduzetim predmetima, br. 33, od 21.12.2012. godine, sačinjenu od strane Uprave policije - PJ Nikšić sud je utvrdio da je u toj potvrdi navedeno da se od J. R.a iz Nikšića privremeno oduzima pištolj marke »Brauning«, kalibra xxxx, fabričkog broja 625060, sa okvirom, 19 metaka kalibra 7,65 mm i 3 metka kalibra 7,62 mm. Takodje se iz te potvrde konstatuje da je J. R.o tu potvrdu potpisao kao gradjanin.

Zapisnikom o pretresanju stana i drugih prostorija Uprave policije SKP – Grupa za suzbijanje droge Nikšić br. 240/12-27/211 od 21.12.2012. godine, sud je utvrdio da je u tom zapisniku konstatovano da je prilikom pretresanja objekta J. R.a u Nikšiću – Vidrovan bb, pronadjeno 18 metaka različitog kalibra, pištolj marke »Brauning« kalibra 7,65, fabričkog broja xxxx, sa okvirom u kojem su se nalazila 4 metka istog kalibra, jedna digitalna vaga za precizno mjerenje i jedna rolna aluminijske folije.

Uvidom u dopis MUP-a – PJ Nikšić br. 06-220/13-1011/1 od 13.06.2013. godine, sud je utvrdio da kod Područne jedinice za upravne, unutrašnje poslove Nikšić J. R.o iz Nikšića i J. Mirko iz Nikšića – Vidrovan bb, nemaju registrovano oružje, i da istima nije izdavat oružni list.

Uvidom u službenu zabilješku Uprave policije – SKP – Grupe za suzbijanje droge Nikšić, br. Ku.br. 51 od 21.12.2012. godine, sud je utvrdio da je u istoj, izmedju ostalog konstatovano da su radnici Grupe za suzbijanje droge – Nikšić dana 21.12.2012. godine postupajući po naredbi sudije za istragu Višeg suda – Podgorica, izvršili pretres stana i drugih prostorija koje koristi J. R.o, a koje se nalaze u Nikšiću, u mjestu zvano Vidrovan i da su te prilike u spavaćoj sobi te kuće pronašli: pištolj marke »Brauning«, kalibra 7,65 mm, fabričkog broja xxxxx, sa okvirom, u kom su bila 4 metka, kalibra 7,65 mm i 18 metaka različitog kalibra i da su tu zabilješku sačinili službenici N.a M., V. Š., M. B., I. J. i R.o M..

Analizirajući provedene dokaze pojedinačno i u njihovoj medjusobnoj povezanosti, dovedeći ih u vezu sa navodima optužbe i odbranom okrivljenog, Sud je našao da se na osnovu tih dokaza ne može na nesumnjiv način utvrditi da je okrivljeniJ. R.o počino krivično djelo koje mu je stavljeno na teret optužbom, pa je istog oslobodio od optužbe sa sledećih razloga:

Okrivljeni J. R.o negira izvršenje krivičnog djela i krivicu za isto, kad izmedju ostalog navodi da je znao da u njihovoj porodičnoj kući postoji pištolj njegovog pokojnog oca i municija za taj pištolj, da mu je otac preminuo 1993. godine, da on taj pištolj nije vidio više od 7-8 godina, da je mislio da ga je njegova majka prodala, da 21.12.2012.godine nije bio kod kuće, kada je policija izvršila pretres, da je bio u stanici policije, da je kasnije obaviješten da je policija pretresom pronašla u spavaćoj sobi njegove majke onaj očev stari pištolj i nešto municije, i da mu nije poznato gdje su tačno u sobi oni pronašli taj pištolj, da tu sobu samo njegova majka koristi, a samo rijetko njegov brat Ž., koji živi u Beogradu i da mu je kritične prilike policija donijela potvrdu o oduzimanju tog pištolja i municije i da je on tu potvrdu potpisao, jer nije razmišljao kakvu težinu ima to što je potpisuje i da je mislio da nije ništa strašno uradio
Ovakvu odbranu okrivljenog J. R.a, u potpunosti jasno i uvjerljivo potvrdjuje njegova majka J. S.a, koja uglavnom kaže da je njen suprug Mirko umro prije 19 godina i da joj je on, pred smrt, dao jedan pištolj koji je naslijedio od svojih predaka, rekavši joj da ga čuva od djece, da je taj pištolj premještala sa mjesta na mjesto, da ga njena djeca ne bi pronašla i da je uz taj pištolj bilo metaka, ali da ne zna da li je u istom bilo metaka, jer ne zna da sa njim rukuje, i da niko taj pištolj i municiju nije dirao godinama, osim nje, izuzev što je prije 18 godina njen brat od strica Mirko, koji sada živi u Americi pucao iz tog pištolja da bi ga iprobao i kad navodi da je iz poštovanja prema suprugu imala namjeru da taj pištolj legalizuje, ali se razboljela, i da je na kraju taj pištolj i municiju stavila u svoju spavaću sobu u svoj kauč, gdje su i pronadjeni, od strane policije dana 21.12.2012. godine, da tu sobu niko ne koristi godinama, osim nje, da taj pištolj nije ušao u ostavinsku masu, jer ga nije prijavila, a da je sva imovina na Vidrovanu posle smrti njenog supruga u ostavinskom postupku prevedena na njeno ime. I gdje posebno ističe da niko iz porodice, pa ni njen sin R.o nije znao gdje je taj pištolj i municija, da R.o nema nikakve veze sa tim oružjem, koje je tog dana pronadjeno u kauču, i da ona taj pištolj nikada nije posebno zagledala i zavirivala i da ga je samo uzimala i preturala da joj ga djeca ne nadju, da ga je u početku, kad joj je suprug umro držala ispod jastuka, ispod svoje glave, iz bezbjedonosnih razloga, jer su joj djeca tada bila u Beogradu, a ona sama u kući na Vidrovanu.

Ovakvo uvjerljivo izlaganje J. S.e, za sud je još uvjerljivije kad ona na kraju ističe: »volija bih da mi se taj pištolj vrati, nego da mi se vrati moje zdravlje, a evo vidite kakva sam, jadna i žalosna, bolujem od Parkinsonove bolesti«.

A sud je ovakav uvjerljiv iskaz svjedoka J. S.e doveo u vezu sa iskazima svjedoka J. I.a, B. M.a, M. N.e, M. R.a i Š. V.a, radnika Uprave policije Nikšić, koji podkrepljuju ono što S.a navodi, kad navode da su konkretnom prilikom obavili pretres kuće okrivljenog J. R.a i koji su oružje iz izreke ove presude i pronašli prilikom tog pretresa, i koji su na skoro identičan, i jasan način uglavnom naveli da su prilikom pretresa te kuće u sobi za koju im je rečeno da je spavaća soba majke J. R.a, u krevetu (kauču) ispod dušeka, na dasci, pronašli predmetni pištolj i municiju.

Ovakvi iskazi svjedoka J. I.a, B. M.a, M. N.e, M. R.a i Š. V.a, su u potpunosti saglasni konstatacijama službene zabilješke Ku.br. 51 od 21.12.2012. godine, gdje je između ostalog navedeno da su radnici Grupe za suzbijanje droge – Nikšić dana 21.12.2012. izvršili pretres stana i drugih prostorija koje koristi J. R.o, a koje se nalaze u Nikšiću, u mjestu zvano Vidrovan i da su te prilike u spavaćoj sobi te kuće pronašli: pištolj marke »Brauning«, kalibra 7,65 mm, fabričkog broja xxxxx sa okvirom, u kom su bila 4 metka, kalibra 7,65 mm i 18 metaka različitog kalibra.

Da su tačni navodi svjedoka J. S.e, da njen suprug nije imao, da ona zna, dozvolu za predmetni pištolj, vidi se iz dopisa MUP-a UP-PJ Nikšić, u kom je navedeno da ni J. Mv, ni J. R.o, prema evidencijama nemaju registrovano oružje, niti je istima izdat oružni list.

Izvještajem o balističkoj analizi predmetnog pištolja i municije, urađenom po pravilima nauke i struke od strane vještaka Bakić Božidara, utvrdjeno je da je taj pištolj ispravan, da je iz istog pucano, a da nakon pucanja cijev nije čišćena, ni podmazI.a, pa se imajući to u vidu, sa jedne strane, i kazI.je J. S.e u dijelu gdje ona navodi da niko taj pištolj i municiju nije dirao godinama, osim nje, izuzev što je prije 18 godina njen brat od strica M , koji sada živi u Americi pucao iz tog pištolja da bi ga isprobao, sa druge strane, za sud pojavilo pitanje: da li je moguće to što S.a navodi, da li je moguće da se dugi niz godina (čak18) iz tog pištolja ne puca a da prilikom analize u cijevi istog budu registrovani nitrati i garež, kako je to objašnjeno pomenutim izvještajem..Međutim tu dilemu je razriješio vještak Bakić koji strčno objašnjava i zaključuje: da navedeno prisustvo nitrata ne znači da je iz tog vatrenog oružja pucano u neko skorije vrijeme, da u situaciji kada je vatreno oružje čuvano u nekim kućnim uslovima bez prisustva vlage, garež će se javiti i nakon dugog niza godina, jer u nauci nije poznato da se nitrati rastvaraju sami od sebe, i da se, konstatuje taj vještak, nitrati i garež u cijevi oružja zadržavaju neograničeno ukoliko se oružje čuva u kući, u plakaru i slično. A sud cijeni, utvrđeno je u ovom konkretnom slučaju da je taj pištolj pronađen u kući, u kauču, gdje po pravilu nema vlage, pa i da nema dokaza da je predhodno bio negdje drugo, te je tako zaključeno, da ta tvrdnja svjedoka J. S.e nije demantovana, da je u stvari saglasna onom što vještak stručno navodi, pa je tako u skladu sa ukupnim njenim kazI.jem.

Sud je u kontekstu svega gore navedenog i zaključenog cijenio potvrdu o privremeno oduzetim predmetima, br. 33, od 21.12.2012. godine, sačinjenu od strane Uprave policije - PJ Nikšić, čija je sadržina naprijed citirana, i koju je, nesumnjivo je utvrđeno i iz izjave samog okrivljenog, on potpisao, pa je zaključeno da, je, s obzirom na nesumnjivo utvđenu činjenicu u ovom postupku, da okrivljeni J. R.o nije bio prisutan na licu mjesta, u kući na Vidrovanu, kad su taj pištolj i municija pronađeni i faktički oduzeti od strane službenika policije, te da je tek kasnije obaviješten o tome,da je za donošenje odluke u ovoj pravmoj stvari potpuno irelevantno što je on tu potvrdu potpisao kao građanin.

Na osnovu prednjeg, Sud je okrivljenog J. R.a, dakle,po shvatanju suda, usljed nedostatka sigurnih dokaza, da je počinio kriv. djelo koje mu je stavljeno na teret, odnosno, da je dana 21.12.2012. godine u Nikšiću u svojoj porodičnoj kući u naselju Vidrovan svjestan svog djela čije je izvršenje htio, protivno odredbi člana 10 b i čl. 24 Zakona o oružju Crne Gore, neovlašćeno držao bez odgovarajuće dozvole pištolj – marke »Brauning« model 1900 kalibra 7,65 mm, fabričkog broja xxxxx, sa okvirom u kome su se nalazila 4 metka odgovarajućeg kalibra, kao i 15 metaka kalibra 7,65 mm i 3 metka kalibra 7,62 mm, koji pištolj i municija su mu navedenog dana oduzeti od strane ovlašćenih radnika Uprave policije PJ Nikšić, čime bi počinio krivično djelo nedozvoljeno držanje oružja i eksplozivnih materija iz čl. 403 st.1.Krivičnog zakonika,na osnovu čl.373 st.1. tač.2. Zakonika o krivičnom postupku oslobodio od optužbe.

S obzirom na navedene razloge i na odredbu člana 3 stav 3 ZKP-a kojom je propisano da sumnju o postojanju činjenice koja čini obilježje krivičnog djela ili od koje zavisi primjena neke odredbe krivičnog zakonodavstva, sud rješava na način koji je povoljniji za okrvljenog, sud je okrivljenog na osnovu člana 373 st. 1. tač. 2. Zakonika o krivičnom postupku oslobodio od optužbe, smatrajući da ista nije dokazana.

Bez obzira što je sud J. S.a, oslobodio od optužbe, pošto je nesumnjivo utvrđeno u ovom postupku i iz pomenute službene, izvještaja o balističkoj analizi predmetnog pištolja i municije od Forenzičkog centra Uprave policije Crne Gore br. 6/13, iz potvrde o privremeno oduzetim predmetima, i iz Zapisnika o pretresanju stana i drugih prostorija Uprave policije SKP – Grupa za suzbijanje droge Nikšić, da je prilikom pretresanja objekta J.a u Nikšiću – Vidrovan bb tog kritičnog dana nije pronađeno i oduzeto ukupno 26 metaka kako je to predstavljeno optužnim aktom tužioca, već ukupno 22 komada, od čega u okviru predmetnog pištolja 4 komada, kalibra kao i pištolj-7,, a sem toga još ukupno18 komada od čega 15 kom kalibra 7, a 3 komada kalibra 7,62 mm, to je sud izmijenio, u tom dijelu, činjenični opis optužnog akta kt.br.99/13. Od 27.03.2013. g. Na način što je umjesto broja » 19« stavio broj«15«, smatrajući da ovako učinjenom izmjenom nije povrijedjen objektivni identitet optužbe na štetu okrivljenog, jer učinjenom izmjenom činjeničnog opisa okrivljenom nije stavljena na teret veća kriminalna količina od one koja je navedena u optužnom aktu tužioca.

Troškovi krivičnog postupka u iznosu od 122,50 Eura, od kojih se iznos od 82,50 Eura odnosi na ime vještačenja, i iznos od 40,00 Eura na ime paušala kao dijela troškova, a koji iznos je srazmjeran dužini trajanja krivičnog postupka i imovnim prilikama okrivljenog, shodno čl.230 ZKP-a padaju na teret budžetskih sredstava ovog suda.

OSNOVNI SUD U NIKŠIĆU, dana 26.06.2013. godine

Zapisničar S U D I J A
Mirković BR.a, s.r. Vujačić Vukota,s.r.

Za tačnost otpravka tvrdi i ovjerava
službenik suda
PRAVNA POUKA:Protiv ove presude nezadoviljna stR.a ima pravo žalbe u roku od 8 dana, od dana prijema iste preko ovog suda Višem sudu u Podgorici.

D-na: Presuda od 26.06.2013.g.

Primjerak presude dostaviti:

ODT
Okrivljenom
U spise
POSTUPLJENO: 26.06.2013.G.

S U D I J A