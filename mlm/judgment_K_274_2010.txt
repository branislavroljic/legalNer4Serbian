OSNOVNI SUD U BIJELOM POLJU

K.br. 274/2010
U IME NARODA
Osnovni sud u Bijelom Polju, kao prvostepeni krivični, i to sudija Rahmo Banda, kao sudija pojedinac,uz učešće zapisničara Ljiljane Popović, u krivičnom predmetu okrivljenog O.R.a iz P.a Opština Bijelo Polje, zbog krivičnog djela protivpravno zauzimanje zemljišta iz čl. 254. st. 1. Krivičnog Zakonika CG, po optužnom predlogu Osnovnog tužioca u B. Polju Kt.br. 406/08 od 31.12.2008. godine, nakon održanog usmenog, glavnog i javnog pretresa, u prisustvu Savjetnika ODT u B.Polju Nišavić Tanje, okrivljenog O.R.a, branioca okrivljenog Žižić Tatjane adv. iz B.Polja i predstavnika D.e za imovinu K.D.a, dana 26.05.2010. godine, donio je i javno objavio,
P R E S U D U
Okrivljeni O.R., od oca A. i majke F. rodjene Dž., rodjen .....godine u Bijelom Polju, živi u mjestu rodjenja – P., Musliman, državljanin Crne Gore, završio SSS, oženjen, otac troje djece, vojsku služio u Karlovcu 1981.godine, odlikovan značkom primjernog vojnika, srednjeg imovnog stanja, ne osudjivan.

Na osnovu čl. 363. st. 1. tač. 3. ZKP-a.

OSLOBADJA SE OD OPTUŽBE
Da je:

- krajem mjeseca juna 2007.godine, u mjestu Podkrajci Opština Bijelo Polje, samovlasno pribavio pravo za koje smatra da mu pripada – pravo svojine na dijelu katastarske parcele br. 1106 KO Podkrajci, u površini od 9 m2, po kulturi put bez oznake, koja je upisana u posjedovnom listu br. 280 na ime Opštine Bijelo Polje – putevi, na način što je na putu postavio i zabetonirao 4.metalna kolca,
- čime bi izvršio krivično djelo samovlašće iz čl. 384. st. 1. Krivičnog Zakonika Crne Gore.

Jer nije dokazano da je okrivljeni izivršio krivično djelo stavljeno mu na teret.

Troškovi krivičnog postupka padaju na teret budžetskih sredstava.

Oštećena D.a za I.O.B.Polje, radi ostvarivanja imovinsko pravnog zahtjeva upućuje se na parnicu.

O b r a z l o ž e n j e
Optužnim predlogom ODT u B. Polju Kt.br. 406/08 od 31.12.2008. godine okrivljenom O.R.u iz B.Polja, stavljeno je na teret izvršenje krivičnog djela protivpravno zauzimanje zemljišta iz čl. 254. st. 1. Krivičnog Zakonika CG.

Savjetnik ODT-a Smolović Slavenko je na glavnom pretresu od 20.11.2009.godine izjavio, da prije davanja završnih riječi želi da izmijeni činjenični opis i pravnu kvalifikaciju krivičnog djela tako što treba isti da glasi '' što je, - krajem mjeseca juna 2007.godine, u mjestu Podkrajci Opština Bijelo Polje, samovlasno pribavio pravo za koje smatra da mu pripada – pravo svojine na dijelu katastarske parcele br. 1106 KO Podkrajci, u površini od 9 m2, po kulturi put bez oznake, koja je upisana u posjedovnom listu br. 280 na ime Opštine Bijelo Polje – putevi, na način što je na putu postavio i zabetonirao 4.metalna kolca,
- čime je izvršio krivično djelo samovlašće iz čl. 384. st. 1. Krivičnog Zakonika Crne Gore.

Presudom ovog suda K.br. 212/09 od 20.11.2009.godine, okrivljeni O.R. iz Bijelog Polja, oslobodjen je od optužbe, da je izvršio krivično djelo samovlašća iz čl. 384. st. 1. KZ CG. Na navedenu presudu žalbu je izjavio ODT u Bijelom Polju, pa je Viši sud u B.Polju svojim rješenjem Kž.br. 35/2010 od 17.02.2010.godine, ukinuo prvostepenu presudu i predmet vratio istom sudu na ponovno sudjenje.

U završnoj riječi Savjetnik ODT Nišavić Tanja je izjavila, da ostaje pri ranije datoj završnoj riječi i predlaže da sud okrivljenog oglasi krivim i osudi na kaznu po Zakonu.

Predstavnik D.e za imovinu K.D. u završnoj riječi je izjavio, da se pridružuje završnoj riječi Savjetnika ODT i traži da sud okrivljenog oglasi krivim i osudu na kaznu po Zakonu.

Okrivljeni O.R. u svojoj odbrani u istražnom postupku od 08.07.2008.godine je naveo, da nije tačno da je zauzeo državni put u blizini Strojtaničkog mosta, na način što je zabetonirao 4.metalna kolca preko puta. A tačno je da kroz njegovo zemljište na tom dijelu prolazi put koji vodi prema Strojtanici, i taj put je postojao od kada je rodjen. Takodje, je tačno da je u blizini mosta ogradio jedan ćošak njegovog imanja na način što je postavio 4.metalna kolca koja je ubetonirao u zemlju. Istakao je da tim dijelom nikada nije prolazio put prema kući H.S.a, koji ima prilaz svojoj kući sa glavnog puta, jer je njegova parcela vezana sa glavnim putem, a to je ogradio juna mjeseca 2007.godine, i u vezi prijave koju je protiv njega podnio H., vodjen je postupak i na licu mjesta je izlazio sudija E.. Na glavnom pretresu je dodao a na pitanje branioca da li je to bio sastavni dio kat. parcele br. 995, odgovorio je da je bila sastavni dio njegove parcele, i put prelazi upravo preko parcele br. 995., i tu parcelu nasledio od svog pravnog predhodnika – oca, i ista se sada vodi na njegovo ime.Dalje na pitanje da li je voljom pravnih predhodnika okrivljenog kao i ostalih mještana ostavljen put preko te parcele, odgovorio je jeste. Dalje na pitanje da li je okrivljenom poznata činjenica da prilikom avio snimanja 1972.godine, bio označen put od strane njegovog pravnog predhodnika oca sada pok. A.a, odgovorio je da označen je i postoji aviometrijski snimak koji postoji u katastru. Dalje na pitanje da li je on ( okrivljeni) znao do momenta pokretanja postupka da se taj sporni dio parcele kao i put vodi u kat.operatu na ime opštine B.Polje, kazao je ne nije mu poznato, a to je saznao kada je došao na sud , i tada je otišao u katastar i vidio da na avio snimku postoji ubilježen put ali se ne vodi na njega već na Opštinu i pokrenuo je tužbu parničnu protiv Opštine B.Polje. Dalje na pitanje da li je za svo vrijeme do dana pokretanja postupka taj dio parcele on koristio odnosno kosio i dr., odgogvorio je jeste on je istu parcelu kosio što mogu potvrditi svjedoci i to više njih.

Branilac okrivljenog u završnoj riječi je izjavila, da ostaje pri ranije datoj završnoj riječi i predlaže da sud njenog branjenika oslobodi od krivične odgovornosti. Tražila je troškove krivičnog postupka koji će u slučaju oslobadjajuće presude biti precizirani posebnim troškovnikom u Zakonskom roku po pravosnažnosti presude.

Okrivljeni O.R. u završnoj riiječi je izjavio, da u svemu prihvata završnu riječ svog branioca i nema šta da doda.

Radi utvrdjivanja odlučnih činjenica i krivice okrivljenog sud je u dokaznom postupku saslušao svjedoka H.S.a, na saglasni predlog stranaka pročitao pojašnjenje nalaza vještaka – geometra Ć.D.dato na zapisniku o glavnom pretresu od 28.10.2009.godine, pročitao nalaz i mišljenje vještaka geodetske struke Uprave za nekretnine – PJ Bijelo Polje br. 958-105-1059/08 od 17.12.2008.godine, pročitao zapisnik Osnovnog suda u Bijelom Polju Kri.br. 306/08 od 02.10.2008.godine, izvršio uvid u kopiju skice spornog zemljišta Opština Bijelo Polje KO Podkrajci – Uprave za nekretnine – PJ Bijelo Polje, izvršio uvid u tužbu za utvrdjenje prava svojine gdje je tužena Opština B.Polje predata ovom sudu 11.10.2008.godine, izvršio uvid u potvrdu od MZ Podkrajci za spornu parcelu br. 995, izvršio uvid u kopiju tehničkog opisa radova, pročitao dopunu nalaza i mišljenja vještaka geodetske struke Ć.D.iz Bijelog Polja od 18.11.2009.godine, izvršio uvid u presudu ovoga suda P.br. 790/08 od 11.11.2009.godine, izvršio uvid u pravosnažnu presudu Osnovnog suda u B.Polju P.br. 790/08 od 11.11.2009.godine, izvršio uvid u rješenje Uprave za nekretnine - PJ B.Polje od 18.05.2010.godine, izvršio uvid u presudu Višeg suda u B.Polju Gž.br. 1856/09 od 22.12.2009.godine. Bez prigovora, i izvršio uvid u izvod iz KE na ime okrivljenog izdat od strane Uprave Policije-Pj B.Polje br. 391 od 09.02.2009.godine, pa je cijeneći ove dokaze pojedinačno i u kontekstu dovodeći ih u vezi sa odbranom okrivljenog shodno čl. 360. st. 2. ZKP-a, utvrdio činjenično stanje kao u izreci presude.

Saslušani svjedok H.S. u istražnom postupku od 08.07.2008.godine u bitnom je naveo, da on 25.godina koristi put koji vodi od glavnog puta prema njegovoj kući koja se nalazi kod strojtaničkog mosta i taj put je sve do juna mjeseca, nesmetano koristio,a tada je O.R. preko tog puta postavio 5.metalnih kolaca koje je ubetonirao u zemlju, na koji način je onemogućio prilazak njegovoj kući. Istakao je da po njegovom mišljenju taj put ne vodi kroz njegovo imanje, mada to R. tvrdi. Medjutim, i da vodi taj put kroz R.ovo imanje on 25. godina koristi taj put i smatra da on nema pravo da isti pregradjuje. Na glavnom pretresu od 03.04.2009.godine, je dodao a na pitanje da li za prilaz kući koristi sporni put ili dio parcele koji se nalazi uz sporni put, odgovorio je, da je od 1983.godine prolazio tim putem i niko ga nije smetao, a nezna da li je isti put. Dalje na pitanje da li On ( svjedok ) na samom ulazu u svoju parcelu ima uzoran vrt, odgovorio je da ima uzoran vrt i nalazi se ozidana šahta i to njegova šahta, i vrt koristi od 1983.godine. Dalje na pitanje, kako je moguće da je od 1983.godine preko spornog dijela parcela ulazio u svoju parcelu ako se tu nalazi šahta i tu se nalazai vrt, odgovorio je prolazio je sa puta povrh šahte i ulazio pravo u svoj posjed, po kulturi dvorište koje je tako i kupio. Dalje na pitanje da li je taj dio dvorišta uzorano na koji ulazi, odgovorio je da. Na glavnom pretresu od 25.05.2010.godine je dodao, da je ulazio preko te parcele od 1982.godine i na pitanje okrivljenog dali je svjedok nudio oca okrivljenog da mu proda taj dio parcele, odgovorio je da nije, ali ga je nudio njegov daidža F.L.i zna da su otac okrivljenog i F.L.skupa radili.

Iz zapisnika o uvidjaju Osnovnog suda u Bijelom Polju Kri.br. 306/08 od 02.10.2008.godine, se vidi da je sud toga dana obišao lice mjesta sa vještacima – geometrima Č.D.i K.S., i da je podnosilac pokazao predmet spora i do puta na tom dijelu postavljeno metalno kolje, a po kazivanju podnosioca, postavljanjem tog kolja prijavljeni je zauzeo putno zemljište, a vještacima dat zadatak da identifikuju predmetnu nepokretnost i da se izjasne vezano za isto.

Uvidom u nalaz vještaka – geodetske struke Uprave za nekretnine PJ B.Polje br. 958-105-1059/08 od 17.12.2008.godine, se vidi da je na lice mjesta u KO Podkrajci, dana 02.10.2008.godine, podnosilac pokazao granice spornog zemljišta za protivpravno zauzimanje zemljišta – državnog – dijela puta. Izvršen je premjer spornog zemljišta i identifikovana parcela po podacima koji su u službenoj upotrebi kod Uprave za nekretnine PJ B.Polje i pokazano zemljište na lice mjesta nije zagradjeno, a isto je površine 9 m2, u granicama izmedju postavljenog kolja i parcela sa kojima se graniči čini dio parcele br. 1106 po načinu korišćenja put bez oznake, upisana u pos.listu br. 280 na ime Opština Bijelo Polje – putevi. Za KO Podkrajci u službenoj upotrebi od 1976.godine, podaci aero-fotogrametrijskog premjera izvršenog 1972.godine. Predmetno sporno zemljište u pokazanim granicama graniči se sa zapadne strane parcelom br. 1027 upisanom u pos.listu br. 697 na ime O. M., u dijelu od 6/7 i M.E.a u dijelu od 1/7, sa južne strane parcelom br. 1028/02, upisanom u posjedovnom listu br. 365 na ime H.S.a. Sa ostalih strana parcelom br. 1106 po načinu korišćenja – put bez oznake, sa čije sjeveroistočne strane se nalazi nesporna nepokretnost O.R.a, tj. parcela br. 995, na kojoj se nalazi porodična stanbena zgrada i sastavni dio ovog nalaza čini kopija skice za sporni dio parcele na kojoj su upisani svi potrebni kat.podaci.

Kopijom skice spornog zemljišta Opštine B.Polje KO-e Podkrajci, bliže je predstavljeno sporno zemljište.

Iz tužbe za utvrdjivanje prava svojine od 11.10.2008.godine se vidi da je tužilac O.R. istu podnio sudu da se utvrdi prema tuženoj Opštini Bijelo Polje, da je On vlasnik dijela parcele br. 1106 zv. Vodoplavi upisane u posjedovnom listu br. 280 KO-e Podkrajci, na ime tužene ( a koji dio čini sastavni dio parcele tužioca br. 995, upisane u posjedovnom listu br. 475 KO-e Podkrajci).

Uvidom u potvrdu od Mjesne zajednice Podkrajci, se vidi da se istom potvrdjuje da je sporna zemlja ''Vodoplavi'' broj parcele 994 livada i 995 voćnjak, iznad i ispod puta nalazila uvijek u vlasništvu O. ( A. ) R.a, a prije njega u vlasništvu njegovog oca, sa podpisom 33 lica – mještana. A uvidom u kopiju tehničkog opisa radova puta se vidi, da se ravnost slojeva provjerava letvom od 4 m, pri čemu je dozvoljeno odstupanje od + 0,, tj. da je širina puta samo 4 m.

Iz dopune nalaza vještaka geodetske struke Ć.D.od 18.11.2009.godine, u predmetu K.br. 212/09, se vidi, da su u nalazu od 17.12.2008.godine, dati traženi kat.podaci za spornu nepokretnost, a na osnovu dopunskog premjera izvršenog na licu mjesta i identifikacije sporne nepokretnosti po podacima koji su tada u službenoj upotrebi kod Uprave za nekretnine PJ B.Polje, istačeno na postavljena pitanja, da za KO-e Podkrajci su u službenoj upotrebi od 1976.godine podaci aerofotogrametrijskog premjera izvršenog u 1972.godini ( katastar zemljišta ) i po tim podacima sporno zemljište ukupne površine 9 m2, čini dio parcele 1106 po načinu korišćenja – put bez oznake, upisane u posjedovnom listu br. 280 KO-e Podkrajci na ime Opštine Bijelo Polje – putevi. Na licu mjesta je vidljivo da se sporni dio nepokretnosti koristi kao livada, dok se nesporni dio parcele koristi kao put. Uvidom u podatke sa fotoskice radjene u postupku aerofotogrametrijskog premjera u 1972.godini, na osnovu koje je izvršeno dešifrovanje nepokretnosti na licu mjesta, vidljivi su medjni znaci sada sporne nepokretnosti u odnosu na parcelu br. 1027 sa kojim se graniči sporni dio sa zapadne strane, kao i način korišćenja parcela tj. spornog dijela, koji je u postupku dešifrovanja utvrdjen u sastavu parcele br. 1106, a vidljivo je da se sporni dio razlikuje od nespornog dijela parcele. Izvršen je uvid u podatke iz kat.operata koji su bili u službenoj upotrebi od 1954.godine do 1976.godine, od kada se kako je istačeno u službenoj upotrebi podaci aerofotogrametrijskog premjera. Uivodm u podatke utvrdjenom popisom nepokretnosti u 1954.godini, utvrdjeno je da se sporno zemljište, pod tim podacima nalazi u bloku 14. , u kome je na ime OmE. Džema, djeda tužiteljevog, pored ostalih nepokretnosti bila upisana parcela br. 14/261 (sadašnja parcela 995), zv. Mjesto Vodoplavi, livada 4.klase, površine 37 ari, u posjedovnom listu br. 15 KO Podkrajci. Kako se radilo o podacima utvrdjenim popisom nepokretnosti bez mjernih podataka, medjusobnog položaja parcela i drugih potrebnih geodetskih podataka, to se na osnovu istih ne može izjasniti da li je sporna nepokretnost činila sastavni dio ranije naznačene parcele ili sastavni dio puta.

Pravosnažnom presudom ovog suda P.br. 790/08, od 11.11.2009.godine, se utvrdjuje da je tužilac O.R., vlasnik dijela kat.parcele br. 1106, zv.mjesto Vodoplavi, upisano u pos.listu br. 280 KO Podkrajci, na ime tužene Opštine, u površini od 9 m2, koji se graniči sa zapadne strane kat.parcelom br. 1027 u dužini od 4.27 m, po načinu korišćenja livada, upisana u pos.listu br. 697 na ime OmE. M. u dijelu od 6/7, i M.E.a u dijelu 1/7, sa sjeveroistočne strane nesspornim dijelom kat.parcele br. 1106 , dužinom od 6.21 m, i sa južne strane nespornim dijelom iste kat.parcele br. 1106, dužinom od 4.99 m2, upisane u pos.listu br. 280 KO-e Podkrajci na ime tužene Opštine, što je tužena dužna priznati i dozvoliti tužiocu upis prava svojine kod Uprave za nekretnine PJ B.Polje. Uvidom u presudu Višeg suda u B.Polju Gž.br. 1856/09 od 22.12.2009.godine, se vidi da je presuda Osnovnog suda u B.Polju K.br. 790/08 od 11.11.2009.godine, potvrdjena.

A uvidom u rješenje Uprave za nekretnine PJ B.Polje od 18.05.2010.godine, se vidi da je O.R. pokrenuo postupak 30.04.2010.godine, radi promjene u Kat.operatu za KO Podkrajci a povodom pravosnažne presude ovog suda P.br. 790/08 od 11.11.2009.godine, i saglasnosti Opštine Bijelo Polje, Sekretarijata za uredjenje prostora, stanbeno komunalne poslove, gradjevinarstvo i zaštitu životne sredine br. 032-350-06/27-48/1, i da je donijeto rješenje kojim se usvaja zahtjev O.R.a iz B.Polja, i utvrdjuje promjena u Kat.operatu za KO Podkrajci, i u Posjedovnom listu br. 280 KO Podkrajci, umjesto dosadašnjeg posjednika sa obimom prava 1/1 Opština Bijelo Polje na novo formiranoj kat.parceli br. 1106/2 po kulturi put bez oznake površina 9 m2, upisuje posjednik sa obimom prava 1/1 OmE. (A.a) R. u posjedovnom listu br. 475 KO Podkrajci.

Na osnovu predhodno izloženog utvrdjuje se - nesporno je da je sud na lice mjesta vršio uvidjaj u KO Podkrajci dana 10.02.2008.godine, u prisustvu vještaka geodetske struke, gdje je podnosilac H.S. pokazao granice spornog zemljišta do puta i na tom dijelu postavljeno metalno kolje. Takodje, je nesporno da su vještaci geodetske struke Č.D.a i K.S.a dana 17.12.2008.godine, dali svoj nalaz u kojem su konstatovali, da su na lice mjesta u KO Podkrajce izvršili premjer spornog zemljišta u granicama kako je postavljeno metalno kolje i identifikaciju parcele po podacima koji su u službenoj upotrebi od 1976.godine kod Uprave za nekretnine PJ B.Polje. Pokazano sporno zemljište nije zagradjeno i isto je površine 9 m2 i na osnovu podataka službene evidencije sporno zemljište čini sastavni dio parcele br. 1106 KO Podkrajci upisana u pos.listu br. 280 na ime Opštine B.Polje – putevi, i upisane su granice i da sastavni dio nalaza čini kopija skice za sporni dio parcele na kojoj su upisani svi katastarski podaci. Takodje, je utvrdjeno da je vještak geodetske struke Č.D.a izvršila dopunu osnovnog nalaza i razjasnila sva bitna pitanja vezano za sporno zemljište, i u dopuni pojasnila, da je na lice mjesta vidljivo da se sporni dio nepokretnosti koristi kao livada dok se nesporni dio parcele koristi kao put. I uvidom u podatke sa fotoskice radjene u postupku aerofotogrametrijskog premjera u 1972.godini, na osnovu koje je izvršeno dešifrovanje nepokretnosti na licu mjesta, vidljivi su medjni znaci sada sporne nepokretnosti u odnosu na parcelu br. 1027 sa kojom se graniči sporni dio sa zapadne strane kao i način korišćenja parcele tj. spornog dijela, koji je u postupku dešifrovanja utvrdjen u sastavu parcele br. 1106, a vidljivo je da se sporni dio razlikuje od nespornog dijela parcele i izvršen je uvid u podatke iz Kat.operata, koji su bili u službenoj upotrebi od 1954 do 1976.godine i uvidom u podatke utvrdjene popisom nepokretnosti u 1954.godini utvrdjenoje da se sporno zemljište pod tim podacima nalazi u bloku 14. u kome je na ime OmE. Džema, djeda tužiteljevog ( okrivljenog), pored ostalih nepokretnosti bila upisana parcela br. 14/261 (sadašnja parcela br. 995), zv.mjesto Vodoplavi, livada 4, klase površine 37 ari.

Isto tako kao nesporno utvrdjeno je da preko kat.parcele br. 995, prolazi put a da sporni dio kat.parcele br. 1106 ima oblik trougla, a što se posebno vidi iz kopije skice spornog zemljišta i da je pravosnažnom presudom ovog suda P.br.790/08, utvrdjeno da je tužilac ( ovdje okrivljeni ) vlasnik kat.parcele br. 1106 zv. '' Vodoplavi'', upisano u pos.listu br. 280 KO Podkrajci, koja je upisana na ime Opštine nakon izvršenog aerofotogrametrijskog snimanja u 1972.godini, u površini od 9 m2. I da je presuda Osnovnog suda P.br. 790/08, potvrdjena od strane Višeg suda u Bijelom Polju, presudom Gž.br. 1856/09 od 22.12.2009.godine. Te da je Rješenjem Uprave za nekretnine PJ B.Polje od 18.05.2010.godine, usvojen zahtjev O.R.a od 30.04.2010.godine i utvrdjena promjena u Kat.operatu za KO Podkrajce i kat.parcela novi broj 1106/2 po kulturi put bez oznake, površine 9 m2, upisan posjednik sa obimom prava 1/1 O.. (A.a) R..

Imajući u vidu sve predhodno izloženo, ovaj sud nalazi da tokom postupka nije dokazan umišljaj na strani okrivljenog, niti njegova namjera, da na putu postavi i zabetonira 4 metalna kolca. Ovo kod činjenice da okrivljeni i nije zabetonirao 4. metalna kolca na putu kako se to navodi u Optužnom aktu Tužioca, već iste postavio i zabetonirao u zemlju na parceli koja je sastavni dio njegove parcele br. 995 kroz koju prolazi put. Što znači da izvedenim dokazima tokom postupka nije dokazano da je okrivljeni svojim postupanjem u konkretnom slučaju izvršio krivično djelo stavljeno mu na teret, a i nije dokazano njegovo postojanje subjektivnog odnosa prema djelu koje mu se stavlja na teret ( umišljaja ), pa ga je sud i oslobodio od optužbe shodno čl. 363. st. 1. tač. 3. ZKP-a, usled nedostatka dokaza.

Troškovi krivičnog postupka padaju na teret budžetskih sredstava.

Oštećena D.a za I.O.Bijelo Polje, se upućuje na parnicu radi ostvarivanja imovinsko pravnog zahtjeva, shodno čl. 212. st. 3. ZKP-a.

Sa iznijetih razloga odlučeno je kao u izreci presude.

OSNOVNI SUD U BIJELOM POLJU

Dana: 26.05.2010. godine
ZAPISNIČAR, S U D I J A,
Ljiljana Popović s.r. Rahmo Banda s.r.