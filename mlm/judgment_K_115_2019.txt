K.br.115/19
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće zapisničara Tereze Milović, u krivičnom predmetu protiv okrivljenog P.S., zbog krivičnog djela sprečavanje službenog lica u vršenju službene radnje u pokušaju iz čl.375 st.3 u vezi st.1 u vezi čl.20 st.1 KZ i krivičnog djela lažno prijavljivanje iz čl.388 st.1 KZ, nakon pravosnažnosti rješenja o usvajanju sporazuma o priznanju krivice K.br.115/19 od 22.10.2019.g., dana 18.02.2020.g. donio je

P R E S U D U
Okrivljeni:

P.S. JMBG ...., od oca V. i majke S. rođ.K., rođen .....g. u K., nastanjen u HN – ...., završio SSS, nezaposlen, neoženjen - bez djece, državljanin CG, ranije neosuđivan
Kriv je

Što je:

a)Dana 30.06.2019.g. oko 03,40h u H.Novom, naselje Bijela na lokalnom putu u blizini Pošte, svjestan svog djela čije je izvršenje htio, silom pokušao da spriječi policijskog službenika – zamjenika komandira stanice policije UP CB H.Novi oštećenog D.M. u vršenju službene radnje koju je preduzimao u obavljanju poslova javne bezbjednosti, tako što je tokom preduzimanja službenih radnji povodom saobraćajne nezgode u kojoj je učestvovao okrivljeni pod dejstvom alkoholapri koncentraciji od 2,459 promila, kada mu je oštećeni zatražio lična dokumenta pitajući ga zašto je napuštio lice mjesta saobraćajne nezgode i da li je pijan, oštećenom rekao-ko si ti da mi tražiš dokumenta, da me pitaš da li sam pio da li sam pobjegao sa lica mjesta, nakon čega ga je rukama uhvatio za uniformu u predjelu grudi čupajući ga i uputio mu psovke i prijetnje –pizdo jedna, razbiću te, prosuću ti glavu D.M. ponavljajući to, nakon čega su mu oštećeni i policijski službenici-pripadnici saobraćajne patrole M.M. i D.M. stavili lisice na ruke, a zatim je priveden u stanicu policije CB H.Novi
čime je učinio krivično djelo sprečavanje službenog lica u vršenju službene radnje u pokušaju iz čl.375 st.3 u vezi st.1 u vezi čl.20 st.1 Krivičnog zakonika.

b)Dana 30.06.2019.g. u H.Novom, oko 20,00h, u prostorijama ODT-a, prilikom saslušanja u svojstvu osumnjičenog zbog krivičnog djela sprečavanje službenog lica u vršenju službene radnje u pokušaju iz čl.375 st.3 u vezi st.1 u vezi čl.20 st.1 KZ na štetu policijskog službenika CB H.Novi D.M. izvršenog istog dana u ranim jutarnjim satima, lažno prijavio da je D.M. na njegovu štetu izvršio krivično djelo zlostavljanje iz čl.166a st.2 u vezi st.1KZ na način što je na pitanje državnog tužioca Zejnilagić Snježane kako su nastale povrede na njegovom lijevom oku odgovorio da ga je prilikom izlaska iz vozila interventne jedinice CB H.Novi kojim je nakon izvršenja krivičnog djela pod a) sproveden u stanicu policije H.Novi, rukom udario policijski službenik UP CB H.Novi D.M., iako je znao da D.M. to nije uradio
čime je učinio krivično djelo lažno prijavljivanje iz čl.388 st.1 Krivičnog zakonika.

Sud okrivljenom P.S.u primjenom čl.4 st.2, čl.32, čl.36, čl.42, čl.45 st.1 tač.3, čl.46 st.1 tač.5 Krivičnog zakonika prethodno utvrđuje za krivično djelo sprečavanje službenog lica u vršenju službene radnje u pokušaju iz čl.375 st.3 u vezi st.1 u vezi čl.20 st.1 Krivičnog zakonika kaznu zatvora u trajanju od 90 (devedeset) dana a za krivično djelo lažno prijavljivanje iz čl.388 st.1 Krivičnog zakonika kaznu zatvora u trajanju od 30 (trideset) dana, pa sud u konačnom okrivljenog P.S., na osnovu čl. 4 st.2, čl.32, čl.36, čl.36a i čl.48 Krivičnog zakonika i čl. 374 Zakonika o krivičnom postupku
OSUĐUJE
Na jedinstvenu kaznu zatvora u trajanju od 105(stopet) dana, koju će izdržati po pravosnažnosti presude u prostorijama u kojima stanuje.

Obavezuje se okrivljeni da na ime troškova krivičnog postupka plati iznos od 159,50 eura u roku od 15 dana po pravosnažnosti presude, na žiro račun ovog suda br.832-158-14, pod prijetnjom prinudnog izvršenja.

O b r a z l o ž e nj e
ODT Herceg Novi optužnim predlogom Kt.br.128/19 stavilo je na teret okrivljenom P.S.u izvršenje krivičnog djela sprečavanje službenog lica u vršenju službene radnje u pokušaju iz čl.375 st.3 u vezi st.1 u vezi čl.20 st.1 KZ i krivičnog djela lažno prijavljivanje iz čl.388 st.1 KZ.

Nakon podnošenja optužnog akta okrivljeni je zajedno sa svojim braniocem sa državnim tužiocem ODT-a u Herceg Novom Nikolom Samardžićem zaključio sporazum o priznanju krivice, zbog navedenih krivičnih djela.

Cijeneći da li postoji krivično djelo i krivica okrivljenog za isto, sud je na ročištu za razmatranje sporazuma o priznanju krivice dana 22.10.2019.g. pročitao zapisnik o pregovaranju između stranaka sačinjene kod Osnovnog državnog tužilaštva u Herceg Novom Kt.br. 128/19 od 16.10.2019.g. i pročitao iskaz okrivljenog i izvod iz kaznene evidencije.

Iz sadržine prikupljenih dokaza, na koje okrivljeni i branilac nijesu imali nikakvih primjedbi, sud je uvjerenja da je nesumnjivo dokazano da je okrivljeni učinio krivična djela koja su im stavljena na teret, na način, u vrijeme i na mjestu kako je opisano u izreci, zbog čega je oglašen krivim, nakon što je sporazum o priznanju krivice pravosnažno usvojen. Dakle, kada se u logičku vezu dovedu prikupljeni dokazi, kao i kazivanje okrivljenog koji priznaje krivicu za djelo, dâ se nesumnjivo zaključiti da je on i učinio krivično djelo koje mu se stavlja na teret.

Što se tiče krivične sankcije, sud je mišljenja da je prijedlog stranaka i u tom dijelu bio prihvatljiv. Naime, po uvjerenju suda, na strani okrivljenog postoje olakšavajuće okolnosti u vidu njegove mladosti, priznanja krivičnog djela, činjenice da je lice nezaposleno i ranije neosuđivano, dok ne postoje otežavajuće okolnosti, pa su u konačnom date olakšavajuće okolnosti po ocjeni suda predstavljale naročito olakšavajuće okolnosti zbog čega je sud na koncu primjenom čl.45 st.1 tač.3 i čl.46 st.1 tač.4 KZ okrivljenom za krivično djelo sprečavanje službenog lica u vršenju službene radnje u pokušaju iz čl.375 st.3 u vezi st.1 u vezi čl.20 st.1 KZ utvrdio kaznu zatvora od 90 dana a za krivično djelo lažno prijavljivanje iz čl.388 st.1 Krivičnog zakonika utvrdio mu kaznu zatvora od 30 dana, da bi ga u konačnom na osnovu čl.32, čl.36, čl.36a i čl.48 KZ osudio na jedinstvenu kaznu zatvora od 105 dana, nalazeći da će se ovakvom kaznom ostvariti i svrha kažnjavanja iz čl.32 KZ a u okviru opšte svrhe propisivanja i izricanja krivičnih sankcija iz čl. 4 st. 2 KZ CG, koju će izdržati po pravosnažnosti presude u prostorijama u kojima stanuje.

Takođe je sud obavezao okrivljenog da na ime troškova krivičnog postupka plati iznos od 159,50 eura u roku od 15 dana po pravosnažnosti presude, shodno čl.226 i 229 ZKP-a.

Iz iznijetih razloga, temeljem čl. 303 st. 1 ZKP-a, odlučeno je kao u izreci.

OSNOVNI SUD u HERCEG NOVOM, dana 18.02.20209.g.

Zapisničar SUDIJA,
Tereza Milović, s.r.Ivan Perović, s.r.

Za tačnost otpravka tvrdi i ovjerava:

Službenik suda
PRAVNA POUKA:

Protiv ove presude nezadovoljna stranka ima pavo žalbe preko ovog suda Višem sudu u Podgorici u roku od 8 dna od dana prijema presude.