K.286/17/17
U IME CRNE GORE
OSNOVNI SUD U KOTORU, kao nadležni prvostepeni krivični, po predsjednika vijeća-sudiji Momirki Tešić, uz učešće zapisničara Ana-Marije Petković, u krivičnom predmetu protiv okrivljenog P R, zbog krivičnog djela nedozvoljenog držanja oružja i eksplozivnih materija iz čl. 403.st. Krivičnog zakonika Crne Gore, a po optužnom predlogu ODT-a Kotor Kt br. 490/17 od 25.10.2017 godine, kojeg brani adv. M K, nakon pravosnažnosti rješenja o usvajanju sporazuma o priznanju krivice, dana 2.11.2017 godine donio je

PRESUDU

Okrivljeni P R, JMBG .. od oca M i majke M, rođene K, rođen .. godine u P, stalno nastanjenog u P, ul... marta ... sa boravitšem u B, M ulica - zgrada "Mega marketa" ulaz sa zadnje strane II sprat - 2 vrata sa lijeve strane, državljanin Crne Gore, nezaposlen, neoženjen, bez djece, pismen, sa zvršenom SSS, srednjeg imovnog stanja, ranije više puta osudjivanog, protiv kojeg se ne vodi postupak za drugo krivično djelo.

Kriv je

Što je
Dana .... godine oko ... časova na terasi ugostiteljskog objekta - restorana "S M" u B, suprotno odredbama čl. ..... Zakona o oružju na javnom mjestu neovlašćeno držao i nosio oružije B kateogirje bez odgovarajuće isprave o oružju i to revolvera marke"Zbrojevka" model "Grand" cal. 38 SPI, fab. br. 8 566-15895 sa 6 metaka, na način što je gore navedeni revolver nosio sa sobom u torbici dok je sjedio za stolom na terasi restorana i koji je pronadjen prilikom rutinske kontrole obavljene od strane OSL UP CB B, koji su pokušali da ga legitimišu, da bi kada je ustao od stola krenuo da bježi, ušavši u restoran i izašavši na zadnja vrata restorana, a zatim pokušao da bježi preko susjednog grdilišta, gdje je izvadio taj revolver i bacio ga ispod jednog bureta na tom gradilštu, pri čemu je bio uračunljiv i svjestan svoga djela i njegove zabranjenosti, a čije izvršenje je htio.

- čime je učinio krivično djelo nedozvoljeno držanje oružja i eksplozivnih materija iz čl. 403.st. 1. Krivičnog zakonika Crne Gore.

Sud okrivljenog P R na osnovu naprijed navedene krivično pravne odredbe, te odredbi člana 2, 3, 5, 13, 15, 32, 33, 36 i 42 Krivičnog zakonika Crne Gore i člana 226, 229, 303, 368 i 374 Zakonika o krivičnom postupku
OSUĐUJE
Na kaznu zatvora u trajanju od 7 ( sedam ) mjeseci, u koju kaznu mu se uračunava vrijeme koje je proveo u pritvoru po rješenju sudije za istragu ovog suda Kri br. 261/17 od 2.10.2017 godine, a koji pritvor mu je produžen rješenjem ovog suda Kv. br. 273/17 od 26.10.2017 godine, a koji pritvor mu traje od 29.9.2017 godine od 19,00 časova, i dalje,
Obavezuje se okrivljeni da na ime sudskog paušala uplati: iznos od 70,00€ na broj 832-16-52, u korist Budžeta Crne Gore, na ime troškova krivičnog postupka iznos od 100 eura na žiro račun Vrhovnog državnog tužilaštva broj 832-1187-31, u roku od 15 dana od dana pravosnažnosti presude.

Na osnovu člana 75. Krivičnog zakonika Crne Gore, sud je okrivljenom izrekao
MJERU BEZBJEDNOSTI
Oduzimanja predmeta krivičnog djela, i to: revolvera marke"Z" model "G" cal. 38 SPI, fab. br. 8 566-15895 sa 6 metaka, a koji predmeti su uz potvrdu o privremenom oduzimanju predmeta UP CB B 68 02-240/17 -14901 od 29.9.2017 godine, oduzeti od okrivljenog.

O b r a z l o ž e nj e
Optužnim predlogom ODT Kotor Kt.br. ... godine stavljeno je na teret P R krivično djelo nedozvoljeno držanje oružja i eksplozivnih materija iz čl. 403.st. 1.Krivičnog zakonika Crne Gore. Državni tužilac iz ODT-a Kotor Ž P je aktom Kt. br. 490/17 od 2.11.2017 godine dostavio spise predmeta navedene oznake sa zaključenim sporazumom o priznanju krivice Kt. br. 490/17 od 02.11.2017 godine sa okrivljenim, ovom sudu, radi donošenja odluke povodom zaključenog sporazuma o priznanju krivice, na dalje odlučivanje, a prije održanog glavnog pretresa.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac a koji se nalaze u spisima predmeta.

Iz sadržine prikupljenih dokaza na koje okrivljeni i njegov branilac nijesu imali nikakve primjedbe, sud je zaključio da je državni tužilac iz ODT Kotor pružio dovoljno dokaza o krivici okrivljenog P R i da je okrivljeni u vrijeme i na način opisan u izreci ove presude učinio krivično djelo nedozvoljeno držanje oružje i eksplozivnih materija iz čl. 403.st. 1.Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o prizanju krivice.

Odlučujući o kazni iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa kaznom zatvora u trajanju od 7 mjeseci, prihvatljiv. Ovo sa razloga što je okrivljeni priznao izvršenje krivičnog djela i krivicu za isto, pa mu je izrekao kaznu zatvora u trajanju od 7 mjeseci, smatrajući da će se izrečenom kaznom ostvariti svrha kažnjavanja predvidjena članom 32 KZ-aCG, a u okviru opšte svrhe izricanja krivičnih sankcija iz člana 4 KZ-a, odnosno da će izrečena kazna uticati na okrivljenog da ubuduće ne čini krivična djela, kao i ciljevi generalne prevencije.

Pošto je okrivljeni oglašen krivim obavezan je da na ime sudskog paušala uplati iznos od iznos od 100,00€ troškova na žiro račun broj 832-16-52, u korist Budžeta Crne Gore, kao i na ime troškova postupka iznos od 100 eura koji će uplatiti na žiro račun Vrhovnog državnog tužilaštva broj 832-1187-31, u roku od 15 dana od dana pravosnažnosti presude. Paušalni iznos je odmjeren shodno imovnim prilikama okrivljenog, trajanju i složenosti krivičnog postupka, a ovo na osnovu člana 226. stav 3 ZKP-a.Sa svega izloženog, a primjenom člana 303 ZKP-a, odlučeno je kao u izreci.

Sa svega izloženog, a primjenom člana 303 ZKP-a, odlučeno je kao u izreci.

OSNOVNI SUD U KOTORU

Dana, 2.11. 2017 godine
Zapisničar SUDIJA
Ana-Marija Petković Momirka Tešić
PRAVNA POUKA: Protiv ove presude nema se pravo žalbe