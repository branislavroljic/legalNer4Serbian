K br. 277/15
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao sudija pojedinac, sa zapisničarom Milijanom Minić, u krivičnom predmetu okrivljenog Z. A. V., zbog krivičnog djela građenje objekta bez građevinske dozvole iz čl.326a u vezi čl.23 Krivičnog zakonika Crne Gore, po optužnom predlogu Osnovnog državnog tužilaštva u Baru Kt.br. 827/13 od 11.06.2014. godine, nakon održanog glavnog javnog pretresa u prisustvu zastupnika optužbe savjetnika kod Osnovnog državnog tužilaštva u Baru Predraga Đikanovića i branioca okrivljenog M. K., advokata iz P., dana 28.01.2016. godine donio je i javno objavio

PRESUDU

Okrivljeni,
Z. A. V., jmbg ..., od oca A. i majke N., rođene M., rođen ... godine sa prebivalištem u K. – C. k., ulica T. br..., sa privremenim boravkom u B. – D. br...

Na osnovu čl. 373 tač. 2 ZKP-a
OSLOBAĐA SE OD OPTUŽBE
Da je,
U decembru mjesecu 2013.godine, u Baru, u naselju D. u ulici ..., na katastarskoj parceli br. 2.../2 KO P., na objektu dimenzija 83 m2, spratnosti Su+P+P1, njegovo vlasništvo, protivno odredbi čl.69 Zakona o uređenju prostora i izgradnji objekata (Službeni list CG 51/08), iako je bio svjestan svog djela i htio njegovo izvršenje, započeo dogradnju sprata, na način što je vršio zidanje spoljnih nosećih i unutrašnjih pregradnih zidova i izlio AB stubove na spratu, bez prethodno pribavljene građevinske dozvole od strane nadležnog organa,
- čime bi učinio krivično djelo - građenje objekta bez građevinske dozvole iz čl.326 a Krivičnog zakonika Crne Gore.

Jer nije dokazano da je učinio krivično djelo za koje je optužen.

Troškovi postupka padaju na teret budžeta Crne Gore.

O b r a z l o ž e n j e
Optužnim predlogom Osnovnog državnog tužilaštva u Baru Kt.br. 827/13 od 11.06.2014. godine stavljeno je na teret okrivljenom izvršenje krivičnog bliže opisanog u dispozitivu.

Glavni pretres je održan u odsustvu okrivljenog na osnovu rješenja Osnovnog suda u Baru Kv br. 297/14 od 09.09.2014.godine.

Okrivljeni nije saslušan u prethodnom postupku.

Sud je u dokaznom postupku saslušao svjedoka P. V., saslušao je svjedoka S. M., pročitao je zapisnik o inspekcijskom pregledu 04018/7-292 od 11.11.2013. godine, izvršio je uvid u prepis lista nepokretnosti broj 3... KO P. od 27.06.2013. godine, pročitao je službenu zabilješku UP CB Bar br. 71-03-241/14-1144 od 5.06.2014. godine, izvršio je uvid u dvije fotografije koje su u spisima predmeta označene pod rednim brojevima 10 i 10/1 i jednu fotografiju koja je u spisima prethodnog postupka označena brojem 1/6, izašao je sud na lice mjesta dana 27.01.2015. godine, pročitao je nalaz i mišljenje sudskog vještaka geodetske struke Đ.M. od 30.01.2015. godine, saslušao je stalnog sudskog vještaka M. Đ. na glavnom pretresu, pročitao je dopis Uprave za nekretnine PJ Bar br. 460-DJ-451/15 od 26.02.2015. godine sa prilozima, list nepokretnosti br. 1720 od 26.02.2015. godine i rješenje br. 954-747/1-12 od 25.06.2012. godine, dopis MUP-a Uprave policije, Sektora granične policije 48/2 br. 283/15-201045/1 od 20.04.2015. godine sa prilogom fotografijom pasoša na ime Z. V. i evidencija prelazaka državne granice.

Svjedoka P. V. je u svom iskazu u prethodnom postupku navela da je
dana 11.12.2013. godine obilazila naselje D. V. i na kat.parceli br. 2... KO P., zatekla je radnike koji su vršili nadogradnju sprata na objektu vlasništvo Z. A. V. i V. V. Y. Na postojećem prizemnom objektu isti su bili ozidali sa giter blokovima dio sprata, pored objekta nalazilo se još giter blokova, miješalica kao i ostali građevinski materijal spreman za ugradnju u objekat. O tome je sačinila i fotoelaborat kao i zapisnik o inspekcijskom pregledu i ostavila poziv bračnom paru na objektu. Bračni par se nije odazvao, ali se pozivu odazvao punomoćnik S. M. iz B., koja je imala punomoćje ovjereno od notara i kazala joj da su investitori objekta pomenuti bračni par iz Rusije. Nakon toga je donijela rješenje o rušenju sprata objekta, a zatim podnijela krivičnu prijavu.

Na glavnom pretresu je navela da u cijelom postupku inspekcijskog nadzora nije imala priliku da vidi okrivljene. U njihovo ime predstavljala se pun. M. S. koja je dostavila ovjereno pun. od okrivljenih, koja je nakon donošenja rješenja o rušenju izjavila i žalbu na to rješenje. Ta žalba je od strane drugostepenog organa Ministarstva održivog razvoja i turizma odbijena. M. S. je pokrenula upravni spor i prošle nedjelje, prije desetak dana je obaviještena da je ta tužba odbijena. Prilikom kontrole ona je fotografisala ovu kuću u izgradnji, tačnije dio kuće se rekonstruisao dok je takođe vršena nadogradnja jednog sprata. U vrijeme kada je vršena kontrola zatečeni su radnici koji su obavljali građevinske radove. Njoj su pokazane fotografije iz spisa predmeta za koje se navodi da predstavljaju kuću okrivljenih i navodi da se ne radi o fotografijama kuće koja je bila predmet njene kontrole i koju je ovom prilikom fotografisala. Kada je zapisnik o izvršenoj kontroli u pitanju ona je isti sačinila i unijela podatke. Prilikom vršenja kontrole oni nemaju na raspolaganju kat. podatke i ona u zapisnik unosi podatke dobijene od stranke odnosno u konkretnom slučaju od pun. S. M. Subjekt nadzora je dužan da dostavi list nepokretnosti, urbanističko tehničke uslove za određeni objekat i onaj koji im da te podatke odgovara za njegovu tačnost jer potpisuje zapisnik.

Svjedok S.M. je u svom iskazu navela da je okrivljene upoznala preko zajedničkog prijatelja. Poznato joj je da oni na području Bara imaju više nekretnina. S obzirom da oni nisu često u Crnoj Gori oni su njoj dali punomoćje da u njihovo ime može da kupi nepokretnost i to kuću koja se nalazi u ul. D. br... U pitanju je KO K. Ona je u njihovo ime zaključila taj kupoprodajni ugovor kod notara L.P. Poznato joj je da je navedeni objekat imao prizemlje, dva sprata i da je imao potkrovlje koje je bilo u lošem stanju i zna da su oni angažovali radnike koji su izvršili uređenje tog potkrovlja, a u kompletnoj kući su promijenili instalacije, jer nisu bili sigurni u njenu pouzdanost. Poznato joj je da su oni, da bi mogli da ozidaju betonski krov morali da izvrše ojačavanje tog potkrovlja podizanjem AB stubova. Koliko se njoj čini kuća je ostala u istim dimenzijama osim što su izgrađeni AB stubovi na krovu. Na pitanje suda da li se na fotografijama koje su u spisima predmeta evidentirane pod brojevima 10 i 10/1 nalazi predmetna kuća navodi da kuća o kojoj ona govori nije kuća koju vidi na fotografijama. Takođe joj je saopšteno da je u zapisniku o inspekcijskoj kontroli navedeno da se pojavila u prostorijama inspekcije po pozivu u ime okrivljenih. Navodi da to nije tačno i da su nju okrivljeni pozvali telefonom i da su joj saopštili da je dolazila inspekcija i da treba da se javi u njihovo ime. Dakle, ima saznanja samo o ovoj nepokretnosti koju je kupila po punomoćju okrivljenih, navela je da oni imaju i druge nepokretnosti, ali gdje se iste nalaze njoj nije poznato. Fotografije koje su joj pokazane predstavljaju kuću takođe vlasništvo okrivljenih, a ta kuća se nalazi u ovakvom stanju od kada je ona prvi put vidjela što znači da je ona bila potpuno završena. Ova kuća se nalazi u ulici D. br... i zadnjih tri godine je ona u ovakvom stanju. Tačnije ona je nju vidjela prije 3 godine i ta kuća je tada bila završena. Prilikom njenog boravka u prostorijama inspekcije zna da su se na stolu nalazile fotografije kuće koja je predmet ovog postupka, ali da bude iskrena nije detaljno iste posmatrala, osim gdje se vidi dio građevine koju je prethodno kupila u njihovo ime.

Iz zapisnika o inspekcijskom pregledu 04018/7-292 od 11.11.2013. godine je utvrđeno da je inspektor zaštite prostora utvrdila da Z. A. V. i V.V. Y., na objektu dimenzija cca83 m2, spratnosti Su+P+P1, na kat.parceli ... KO P., D., ul..., Opština Bar vrše dogradnju sprata na način što vrše zidanje spoljnih nosećih i unutrašnjih pregradnih zidova i izlili AB stubove na spratu bez prethodno pribavljene građevinske dozvole od strane nadležnog organa. U momentu kontrole zatečena su 3 radnika na izvođenju radova kao i građevinski materijal i alat: miješalica za beton, gliter blokovi, armirane mreže i sl. Konstatovano je da odgovorno lice nije zatečeno na lice mjesta, poziv je uručen na objektu. Na poziv se odazvala punomoćnik S. M. i ista se upoznala sa zapisnikom.

Uvidom u prepis lista nepokretnosti broj ... KO P.od 27.06.2013. godine je utvrđeno da katastarska parcela br. .. upisana u listu nepokretnosti br. .. KO P., u površini P=83 m2 po kulturi porodična stambena zgrada br. 1 i u površini P=242 m2 po kulturi dvorište na kojoj je pravo susvojine u obimu od po 1/2 upisano na Z. V. A. i V. V. Y. U dijelu lista nepokretnosti u kojem se upisuju podaci o objektima je upisan objekat - porodična stambena zgrada br. 1 površine u osnovi 83 m2. U dijelu lista nepokretnosti u kojem se upisuju podaci o posebnim djelovima objekata su u okviru porodične stambene zgrade br. 1 upisani sledeći posebni djelovi objekata: stambeni prostor u prizemlju površine 71 m2, stambeni prostor na prvom spratu površine 69 m2, stambeni prostor na drugom spratu površine 70 m2 i stambeni prostor u potkrovlju površine 7 m2 kao susvojina Z. V.A.i V. V.Y. sa suvlasničkim udjelima od po 1/2. U dijelu lista nepokretnosti u kojem se upisuju podaci o teretima i ograničenjima upisan je teret „nema dozvolu“ na porodičnoj stambenoj zgradi br. 1.

Iz službene zabilješke UP CB Bar br. 71-03-241/14-1144 od 5.06.2014. godine je utvrđeno da je službenik UP PJ Bar, provjerom kod Inspektora za strance Odjeljenja granične policije Bar i kod službenika PJ za upravne poslove Bar utvrdio lične podatke za okrivljene. Navedeno je i da su okrivljeni imali odobren boravak u Crnoj Gori do 27.07.2014.godine.

Uvidom u dvije fotografije koje su u spisima predmeta označene pod rednim brojevima 10 i 10/1 utvrđen je izgled završene kuće koja je vlasništvo okrivljenih, dok je uvidom u jednu fotografiju koja je u spisima prethodnog postupka označena brojem 1/6 utvrđen je izgled kuće u izgradnji vlasništvo okrivljenih, koja nije završena, već je u izgradnji.

Sud je izlaskom na lice mjesta dana 27.01.2015.godine utvrdio da se lice mjesta nalazi u naselju D. ulica ... Prema kazivanju svjedoka kuća, koja je bila predmet inspekcijskog nadzora je druga kuća u ulici s lijeve strane. Preko puta navedene kuće nalazi se i kuća predstavljena na fotografijama koje je dao branilac na uvid sudu.

Iz nalaza i mišljenja sudskog vještaka geodetske struke Đ.M. od 30.01.2015g. je utvrđeno da predmetne nepokretnosti su u katastarskom operatu označene kao: katastarska parcela br. 2923/2 upisana u listu nepokretnosti br. ..KO P., u površini P=154 m2 po kulturi porodična stambena zgrada br. 1 i u površini P=346 m2 po kulturi dvorište na potezu „D...“ na kojoj je pravo isključive svojine upisano na ime Z. V.A. U dijelu lista nepokretnosti u kojem se upisuju podaci o objektima ( „V“ list) je upisan objekat - porodična stambena zgrada br. 1 površine u osnovi 154 m2. U dijelu lista nepokretnosti u kojem se upisuju podaci o posebnim djelovima objekata („V“ list) su u okviru porodične stambene zgrade br. 1 upisani su sledeći posebni djelovi objekata: stambeni prostor u prvoj etaži podruma neto površine 58 m2, stambeni prostor u prizemlju neto površine 141 m2, stambeni prostor na prvom spratu neto površine 125 m2 i stambeni prostor u potkrovlju neto površine 115 m2 kao isključiva svojina Z. V. A. U dijelu lista nepokretnosti u kojem se upisuju podaci o teretima i ograničenjima („G“ list) upisan je teret „nema dozvolu“ na porodičnoj stambenoj zgradi br. 1. Katastarska parcela br. 2918 upisana u listu nepokretnosti br. .. KO P., u površini P=83 m2 po kulturi porodična stambena zgrada br. 1 i u površini P=242 m2 po kulturi dvorište na potezu „D...“ na kojoj je pravo susvojine u obimu od po 1/2 upisano na Z. V. A. i V.V. Y. U dijelu lista nepokretnosti u kojem se upisuju podaci o objektima ( „V“ list) je upisan objekat - porodična stambena zgrada br. 1 površine u osnovi 83 m2. U dijelu lista nepokretnosti u kojem se upisuju podaci o posebnim djelovima objekata („ V“ list) su u okviru porodične stambene zgrade br. 1 upisani sledeći posebni djelovi objekata: stambeni prostor u prizemlju neto površine 71 m2, stambeni prostor na prvom spratu neto površine 69 m2, stambeni prostor na drugom spratu neto površine 70 m2 i stambeni prostor u potkrovlju neto površine 7 m2 kao susvojina Z. V. A. i V. V. Y. sa suvlasničkim udjelima od po 1/2. U dijelu lista nepokretnosti u kojem se upisuju podaci o teretima i ograničenjima („G“ list) upisan je teret „nema dozvolu“ na porodičnoj stambenoj zgradi br. 1.

Predmetne nepokretnosti se nalaze u Ulici br. .. do koje se dolazi na način što se sa magistralnog puta Bar - Ulcinj u mjestu „D...“ skrene lijevo u Ulicu Bratstva Jedinstva, a zatim se nailazi na Ulicu br... sa lijeve strane na udaljenosti 320 m od magistralnog puta. Na licu mjesta je tužilac pokazao predmetni objekat, drugi po redu sa lijeve strane Ulice br. .., koji je se vidi na priloženim fotografijama br. 1 i 2 dok je branilac okrivljenog pokazao drugi objekat, preko puta objekta koji je pokazao tužilac, a treći po redu sa desne strane Ulice br. .., koji se vidi na priloženoj fotografiji br. 3. Na skici lica mjesta su crnom bojom prikazane granice katastarskih parcela po važećem katastarskom planu katastra nepokretnosti, crvenom bojom je prikazan položaj objekta koji je kazao tužilac, a plavom bojom je prikazan položaj objekta koji je pokazao branilac okrivljenog. Nakon izvršene identifikacije katastarskih parcela na kojima se nalaze predmetni objekti utvrđeno je sledeće: objekat koji je na licu mjesta pokazao tužilac koji se sastoji iz prve etaže podruma, prizemlja, prvog sprata i potkrovlja, prikazan na skici lica mjesta crvenom bojom i označen detaljnim tačkama 1, 2, 3, 4, 5, 6, 7, 8, 9, 10, 11, 12 i 13 nalazi se na katastarskoj parceli br. 2923/2 KO Pečurice na kojoj je kao imalac prava isključive svojine upisan Z. V. A. Z. V. A. je takođe upisan kao vlasnik objekata i njegovih posebnih djelova. Objekat koji je na licu mjesta pokazao tužilac koji se sastoji iz prizemlja, prvog sprata, drugog sprata i potkrovlja, prikazan na skici lica mjesta crvenom bojom i označen detaljnim tačkama 14, 15, 16, 17, 18 i 19 nalazi se na katastarskoj parceli br. .. KO P. na kojoj je pravo susvojine u obimu od po 1/2 upisano na Z. V. A. i V. V.Y.. Z. V. A. i V. V. Y. su takođe upisani kao suvlasnici objekata i njegovih posebnih djelova. U skladu sa dobijenim zadatkom izvršena je identifikacija katastarskih parcela na kojima se nalaze predmetni objekti. Objekat koji je pokazao tužilac nalazi se na katastarskoj parceli br. 2.../2 KO P. vlasništvo okrivljenog, a objekat koji je pokazao branilac okrivljenog se nalazi na katastarskoj parceli br. ...KO P. na kojoj je okrivljeni suvlasnik u obimu 1/2 što je utvrđeno identifikacijom na licu mjesta i na osnovu zvaničnih katastarskih podataka.

Stalni sudski vještak M. Đ.je na glavnom pretresu dana 23.03.2015. godine naveo vezano za neslaganja izgleda krova kuće na pomoćnom objektu koji se nalazi na kat parceli .../2 budući da na fotografiji bližeg izgleda naselja – satelitskom snimku, krov se ne nalazi na pomoćnom objektu, dok se na fotografiji br.2. vidi da se na pomoćnom objektu nalazi krov, da je do razlikovanja došlo iz razloga što satelitski snimak datira ne iz vremena kada je izvršen uviđaj na licu mjesta već iz ranijeg perioda, kada izgrađenost objekta nije bila u onoj fazi u vrijeme vršenja uviđaja, pa je objekat u vrijeme vršenja uviđaja bio u kasnijoj fazi izgrađenosti i samim tim sadrži neke detalje koje satelitski snimak ne sadrži.

Iz dopisa Uprave za nekretnine PJ Bar br. 460-DJ-451/15 od 26.02.2015. godine sa prilozima i to listom nepokretnosti br.1720 od 26.02.2015. godine i rješenjem br. 954-747/1-12 od 25.06.2012. godine je utvrđeno da je kat.parcela br.../2 upisana u listu nepokretnosti br. .. KO P., u površini P=154 m2 po kulturi porodična stambena zgrada br. 1 i u površini P=346 m2 po kulturi dvorište na kojoj je pravo isključive svojine upisano na ime Z. V. A.. U dijelu lista nepokretnosti u kojem se upisuju podaci o objektima je upisan objekat - porodična stambena zgrada br. 1 površine u osnovi 154 m2. U dijelu lista nepokretnosti u kojem se upisuju podaci o posebnim djelovima objekata su u okviru porodične stambene zgrade br. 1 upisani su sledeći posebni djelovi objekata: stambeni prostor u prvoj etaži površine 58 m2, stambeni prostor u prizemlju površine 141 m2, stambeni prostor na prvom spratu površine 125 m2 i stambeni prostor u potkrovlju površine 115 m2 kao isključiva svojina Z. V.A. U dijelu lista nepokretnosti u kojem se upisuju podaci o teretima i ograničenjima upisan je teret „nema dozvolu“ na porodičnoj stambenoj zgradi br.1. Rješenjem je dozvoljena promjena upisa u KO P. , na nepokretnostima upisanim u list nepokretnosti br. .. na kat.parceli br. 2.../2, dvorište površine 358 m2, zgrada br.1, porodična stambena zgrada površine 123 m2 , zgrade br.2, pomoćna zgrada, površine 19 m2 upisane na Z. V. u obimu 1/1 svojina na način što novo stanje glasi: nepokretnost iz l.n. br.1... u listu B na kat.parceli br.2...- u listu „B“, na kat. parc. br. 2.../2. dvorište, povr. 346 m2, zgrada br. 1, porodična stambena zgrada, povr. 154 m2, ukupne površine 500 m2, KO P., upisuju na dosadašnjeg vlasnika Z. (A.) V., R. F., u obimu 1/1 svojina , u listu „V“ na kat. parc. br. 2.../2, zgrada br .1. porodična stambena zgrada, spratnosti lP1N, površine 154 m2, PD1, stambeni prostor, povr. 58 m2, spratnost lP, PD2, stambeni prostor, povr. 141 m2, spratnost P, PD3, stambeni prostor, povr. 125 m2, spratnost Pl, PD4, stambeni prostor, povr. 115 m2, spratnost PN, upisuju se na dosadašnjeg vlasnika Z. (A.) V., R. F., u obimu 1/1, svojina. U „G“ listu, pod rednim brojem 1 ostaje upisani teret „nema građevinsku dozvolu“ , za objekat na kat. parc. br. .../2. Osnov sticanja „ građenje“
Iz dopisa MUP-a Uprave policije, Sektora granične policije 48/2 br. 283/15-21045/1 od 20.04.2015. godine sa prilogom fotografijom pasoša na ime Z. V.i evidencija prelazaka državne granice utvrđeno je da je Z. V. vlasnik putne isprave K. broj N0...i da je dana 20.06.2013. godine zabilježen njegov ulazak u Crnu Goru dana 20.06.2013. godine preko graničnog prelaza Debeli brijeg, odlazak iz Crne Gore peko istog graničnog prelaza dana 06.07.2013. godine, odlazak iz Crne Gore peko istog graničnog prelaza dana 28.07.2013. godine, dolazak u Crnu Goru peko istog graničnog prelaza dana 03.10.2013. godine, dolazak u Crnu Goru peko istog graničnog prelaza dana 28.06.2014. godine i odlazak iz Crne Gore peko graničnog prelaza Luka Bar dana 06.10.2014. godine. Evidentiranje lica koja prelaze državnu granicu je obavezno, osim u periodu turističke sezone na kopnenim graničnim prelazima, kada je ponekad uvođena pojednostavljena procedura prelaska državne granice.

Optužnim predlogom predloženo je da se u dokaznom postupku pribavi izvod iz kaznene evidencije na ime okrivljenog. Kako je okrivljeni strani državljanin i kako bi pribavljanje izvoda vodilo odugovlačenju krivičnog postupka donijeto je rješenje da se u dokaznom postupku neće pribaviti i pročitati izvod iz kaznene evidencije na ime okrivljenog.

Ocjenom izvedenih dokaza nije utvrđeno da je okrivljeni učinio krivično djelo koje mu je stavljeno na teret.

Okrivljenom je stavljeno na teret da je u decembru mjesecu 2013. godine, u Baru, u naselju D. u ulici ... , na katastarskoj parceli br. 2.../2 KO P., na objektu dimenzija 83 m2, spratnosti Su+P+P1, njegovo vlasništvo, započeo dogradnju sprata, na način što je vršio zidanje spoljnih nosećih i unutrašnjih pregradnih zidova i izlio AB stubove na spratu, bez prethodno pribavljene građevinske dozvole od strane nadležnog organa.

Prilikom inspekcijske kontrole dana 11.12.2013. godine inspektorka V. P.je kontrolisala radove u naselju D. i konstatovala da su se isti izvodili na kat.parceli br. 2... KO P. U svom iskazu je navela, a i iz pismene dokumentacije Uprave za inspekcijske poslove je utvrđeno da su bili u toku grubi građevinski radovi, zatečeni su radnici, sačinjen je fotoelaborat i sastavljen zapisnik. Utvrđeno je da je naknadno donijeto rješenje o rušenju objekta, a podatke o objektu dala joj je punomoćnik Z. S. M. koja je pristupila u prostorije Uprave po punomoćju. Prilikom kontrole inspektorka je konstatovala da se radi o objektu spratnosti Su+P+P1 i da je na njemu vršena dogradnja sprata. Na glavnom pretresu inspektorka je pojasnila da se jedan dio kuće rekonstruisao, dok je istovremeno vršena i nadogradnja jednog sprata. Slikala je objekat u izgradnji i dostavila o tome fotografije i to sa datumom 09.12.2013. godine.

Okrivljenom je međutim optužnim predlogom stavljeno na teret da je nedozvoljeno gradio kuću koja se nalazi na kat.parceli 2923/2.

Kat.parcela br. 2923/2 upisana je u list nepokretnosti br. .. Ko P. i to kao porodična stambena zgrada br. 1 površine 154 m2 i dvorište površine 346 m2 i na njoj je pravo isključive svojine upisano na okrivljenog Z. Radi se o objektu spratnosti 1P+P+P1+PN. Iz rješenja Uprave za nekretnine od 25.06.2012. godine proizilazi da je ovaj objekat, ove spratnosti i površine postojao još sredinom 2012. godine, kada je dozvoljena promjena upisa stanja i etažne razrade objekta. Ova i porodična stambena zgrada je površine 154 m2 i sastoji se od stambenog prostora, povr. 58 m2, spratnost lP, PD2, stambeni prostor, povr. 141 m2, spratnost P, PD3, stambeni prostor, povr. 125 m2, spratnost Pl, PD4, stambeni prostor, povr. 115 m2, spratnost PN.

Dakle, objekat ove spratnosti, koji se nalazi na kat.parceli 2.../2 KO P. postojao je mnogo prije inspekcijske kontrole koja je obavljena 11.11.2013.godine. Nad ovim objektom očito nije vršena kontrola, jer tog dana nije mogla biti zatečena gradnja objekta koji je već izgrađen još sredinom 2012.godine.

Imajući u vidu navedeno, a kako nije dokazano da je okrivljeni učinio krivično djelo koje mu je stavljeno na teret na način predstavljen u dispozitivu, sud je donio presudu kojom se okrivljeni oslobađa od optužbe, na osnovu čl. 373 tač. 2 ZKP-a
Odluka o troškovima krivičnog postupka zasniva se na odredbi čl. 230 st.1 ZKP, zbog čega troškovi krivičnog postupka padaju na teret budžetskih sredstava suda. O evenrualnom zahtjevu branioca za isplatu troškova krivičnog postupka sud će odlučiti posebnim rješenjem, nakon dostavljanja troškovnika.

Na osnovu izloženog odlučeno je kao u izreci presude.

OSNOVNI SUD U BARU

Dana 28.01.2016. godine
Zapisničar S U D I J A
Milijana Minić Goran Šćepanović
PRAVNA POUKA: Protiv ove presude može se
izjaviti žalba Višem sudu u Podgorici u roku od
8 dana od dana prijema pismenog otpravka.

Žalba se predaje ovom sudu u dva primjerka.

DN-a -1 x spisi
-1 x okrivljeni Z. V. na oglasnu tablu
-1x branilac M. K., advokat iz P.

-1 x ODT Bar