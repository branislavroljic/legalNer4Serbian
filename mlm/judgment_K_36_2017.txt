U IME CRNE GORE
K.br. 36/17
VIŠI SUD U PODGORICI, kao prvostepeni krivični po sudiji Vesni Moštrokol, kao pojedincu, uz učešće namještenika Sanje Radosavović kao zapisničara, u predmetu protiv optuženog V. R. iz N.a, koga brani I. D., advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore po optužnici Višeg državnog tužioca u Podgorici Kt.br. 21/17 od 08.03.2017. godine, koju je na ročištu povodom odlučivanja o sporazumu o priznanju krivice zastupao Z. V., Državni tužilac u VDT-a u Podgorici, nakon donešenog rješenja o usvajanju sporazuma o priznanju krivice, dana 18.05.2017. godine, donio je
P R E S U D U
Optuženi:

V. R.O, JMBG ..., od oca M. i majke V. rodj. P., rodjen 27.08.1982. godine u K., sa prebivalištem u N. ulica ..., državljanin Crne Gore, ekonomski tehničar, vlasnik ugostiteljskog objekta “P.” u N.u gdje je i zaposlen, oženjen, otac jednog maloljetnog djeteta, završio ekonomsku školu, lošeg imovnog stanja, osudjivan presudom Osnovnog suda N. K.br. 307/15 od 10.11.2015. godine zbog kriv.djela nedozvoljeno držanje oružja i eksplozivnih materija iz čl. 403 stav 1 KZCG na kaznu zatvora u trajanju od 6 mjeseci uslovno na 2 godine,
Kriv je

Zato što je:

Dana 08.11.2016. godine oko 20,15 časova, u ulici B.a P.a u N.u, neovlašćeno radi prodaje držao opojnu drogu marihuanu-supstancu proglašenu za opojnu drogu Pravilnikom o utvrdjivanju spiska opojnih droga, psihotropnih supstanci i bilja koje se može koristiti za proizvodnju droga ("Sl.list CG" br. 56/12 od 09.11.2012. godine), iako je bio svjestan da postupa neovlašćeno i protivpravno, pa je to i htio, na način što je navedenu opojnu drogu marihuanu u količini od 888,88 grama, upakovanu u plastičnu foliju i PVC kesu sa prorezima za nošenje koju je držao kod sebe, prilikom zaustavljanja putničkog vozila marke “A ” reg.oznaka ..., u kojem se nalazio na mjestu suvozača, od strane službenika CB N. radi kontrole, odbacio od sebe i pokušao da pobjegne, koju opojnu drogu su policijski službenici nakon što su ga sustigli, pronašli u njegovoj neposrednoj blizini u ulici Sava Burića, a koja opojna droga je bila namijenjena daljoj neovlašćenoj prodaji,
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300 st. 1.Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 4 st. 2, 5,13, 15, 32, 36, 42, 45 i 46 Krivičnog zakonika Crne Gore, te odredbi čl. 226, 229, 303 i 374 Zakonika o krivičnom postupku.

O S U DJ U J E
Na kaznu zatvora u trajanju od 7 (sedam) mjeseci.

Na osnovu čl. 75 u vezi čl. 300 st. 7.Krivičnog zakonika Crne Gore, optuženom se i z r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u količini od 888,88 grama, koja se ima uništiti po pravosnažnosti presude.

OBAVEZUJE SE optuženi da na ime troškova krivičnog postupka-paušala plati novčani iznos od 100,00 (sto) eura, na račun Vrhovnog državnog tužilaštva Crne Gore, broj 832-1187-31, koji se vodi kod Societe Generale Group AD Podgorica, sve u roku od 15 dana po pravosnažnosti presude pod prijetnjom prinudnog izvršenja.

O b r a z l o ž e nj e
Optužnicom Višeg Državnog tužilaštva u Podgorici Kt.br. 21/17 od 08.03.2017. godine, optuženom V. R.u stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 21.04.2017. godine, zastupnik optužbe je dostavio sudu sporazum o priznanju krivice, zapisnik o pregovaranju i zapisnik o priznanju krivice optuženog.

Na ročištu za razmatranje sporazuma, održanom dana 18.05.2017. godine, zastupnik optužbe je izjavio da su branilac i optuženi predložili da se zaključi sporazum o priznanju krivice, što je od strane VDT-a prihvaćeno, nakon čega se pristupilo pregovaranju, o čemu je sačinjen zapisnik o pregovaranju, zapisnik o saslušanju optuženog i njegovo priznanje krivice, kao i sporazum o priznanju krivice, a što je dostavljeno sudu.

Iz sadržine zapisnika o pregovaranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženog V. R.a, za krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, stavljenog mu na teret optužnicom VDT u Podgorici Kt.br. 21/17 od 08.03.2017.godine, izrekne kaznu zatvora u trajanju od 7 mjeseci godine i da na ime troškova krivičnog postupka paušala, VDT-u Podgorici, uplati iznos od 100,00 eura, u roku od 15 dana po pravosnažnosti presude.

Optuženi i njegov branilac su izjavili da pomenuti sporazum jeste njihov sporazum i da od istog nijesu odustali.

Iz sadržine dokaza koji se nalaze u spisima predmeta i koji su predloženi optužnicom: zapisnici o saslušanju svjedoka D. S.e, V. N.e i U. S.e; službena zabilješka UP CB N. od 08.11.2016. godine; izvještaj Forenzičkog centra Danilovgrad o DNK vještačenju broj 4337/16 od 13.02.2017. godine sa fotodokumentacijom; izvještaj Forenzičkog centra Danilovgrad o hemijskom vještačenju broj 4338/16 od 29.11.2016. godine, izvod iz kaznene evidencije Ministarstva pravde broj 04/2-740-10281/17 od 27.03.2017. godine, sud zaključuje da je državni tužilac pružio dovoljno dokaza o krivici optuženog V. R.a, kojim dokazima je potvrdjeno njegovo priznanje, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog izmedju stranaka, sud je našao da je predlog stranaka u vezi sa kaznom prihvatljiv, a ovo posebno imajući u vidu njegove lične prilike, koje se ogledaju u tome da je optuženi zaposlen i lošeg imovnog stanja, da se radi o prodičnom čovjeku koji je otac jednog maloljetnog djeteta koje je po zakonu dužan da izdržava, količini u vrsti predmetne opojne droge, dok okolnost da je optuženi ranije osudjivan nije od tolikog uticaja da se u konkretnom slučaju ne primijeni institut ublažavanja kazne jer se ne radi o istovrsnom krivičnom djelu, pa je po ocjeni suda kazna zatvora u trajanju od 7 mjeseci srazmjerna stepenu krivice optuženog i težini počinjenog krivičnog djela, te da će se istima postići svrha kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore (KZ CG).

Shodno članu 300 stav 7 u vezi člana 75 KZCG sud je od optuženog oduzeo 888,88 grama opojne droge marihuane, koja se ima uništiti nakon pravosnažnosti presude, imajući u vidu da za ove predmete zakon predvidja obavezno oduzimanje.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka-paušala u iznosu od 100,00 eura, koje je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, koji se vodi kod Societe Generale Group AD Podgorica, sve u roku od 15 dana po pravosnažnosti presude pod prijetnjom prinudnog izvršenja, a sve u skladu sa sporazumom o priznanju krivice koji je zaključen izmedju stranaka.

Sa izloženog, a shodno odredbi čl. 303 st.1 i 2 i 374 Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 18.05.2017.godine
SUDIJA
Vesna Moštrokol s.r.

PRAVNA POUKA
Protiv ove presude nije dozvoljena žalba.

Za tačnost otpravka ovjerava
___________________