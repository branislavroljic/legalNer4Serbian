K.328/19/19
U IME CRNE GORE
OSNOVNI SUD U KOTORU, kao prvostepeni krivični sud po sudiji pojedincu Danijeli Samardžić, uz učešće zapisničara Vladimirke Popović, u krivičnom predmetu protiv R. M., kojeg brane advokat R. Š. i adv. V. Đ. oboje iz K., zbog krivičnog djela produženo krivično djelo falsifikovanje i zloupotreba kreditnih kartica i kartica za bezgotovinsko plaćanje iz čl. 260.st.2 u vezi st. 1. u vezi sa čl. 49 Krivičnog zakonika C.G., koji se vodi po optužnom predlogu ODT K.Kt.br. 609/19 od 13.02.2020.godine, nakon pravosnažnosti rješenja o usvajanju sporazuma o priznanju krivice, dana 16.03.2020.godine donio je

PRESUDU

OPTUŽENI R. M., JMBG., od oca R. i majke V., rođene L., rođenog 23.06.1994.godine u N., stalno nastanjen u K., Na., državljanin CG, sa završenom VSS, neoženjen, bez djece, srednjeg imovnog stanja, ranije neosudjivan, protiv kojeg se ne vodi postupak za drugo krivično djelo
Kriv je

Što je u periodu od 22.09. do 18.11.2018.godine u T., upotrijebio tuđe prave platne kartice koje je neovlašćeno pribavio i time stekao protivpravnu imovinsku korist, na način što je sredstva sa pravih platnih kartica izdatih na ime A. A. iz R., B.V. iz R., P.F. iz R., Z.T. iz A., S.H. iz Nj., D.S. iz R. i B.P. iz H., uplaćivao preko internet naloga za online klađenje i odigravanje igara na sreću i koristio ih za klađenje preko svog naloga i naloga koje je otvorio na ime V. R., Dž.P. i Đ.P. na sajtu "Meridijanbet" DOO P., i tako upotrijebio prave platne kartice imenovanih, do čijih podataka je došao kao recepcioner u hotelu "Splendido" u T., u kojem su kao gosti boravila navedena lica, tako što je dana 22.09.2018.godine u tri navrata upotrijebio karticu broj 521324-xxxxxx-9798 izdatu na ime P.F. i izvršio prenos sredstava u iznosu od 10,100 i1.000 eura preko svog naloga, dana 29.09.2018.godine upotrijebio karticu broj 454818-xxx-xxx-6018 izdatu na ime Z.T. i izvršio prenos sredstava u iznosu od 1.000,oo eura preko naloga Dž.P., dana 01.10.2018. godine u dva navrata upotrijebio karticu broj 548674-xxx-xxx-7311 izdatu na ime D.S. i izvršio prenos sredstava u iznosu od 10.00 eura i od 1.000,oo eura i dana 04.10.2018.godine iznos od 500,oo eura i 1.000 eura preko naloga Dž.P., dana 02.10.2018.godine u dva navrata upotrijebio karticu broj 540187-xxxxxx-1659 izdatu na ime S.H. i izvršio prenos sredstava u iznosu od 10,00 eura i 1.000,oo eura, i dana 04.10.2018.godine iznos od 10.00 eura i 500 eura preko naloga Dž.P., dana 08.10.2018.godine u dva navrata upotrijebio karticu broj 522078-xxxxxx-5546 izdau na ime B.P. i izvrši prenos srestava u iznosu od 1.000,oo eura i dana 18.11.2018.godine dva puta iznos od 1.000,oo eura i jednom iznos od 100,oo eura, preko naloga Vj.R., dana 18.11.2018.godine upotrijebio karticu broj 528-xxxxxx-1352 izatu na ime Alexey Alescih i izvršio prenos sredstava u iznosu od 90,oo eura, preko naloga V.R.dana 29.09.2019.godine upotrijebio karticu broj 523227-xxx-9337 izdatu na ime B.V. iz R.i izvršio prenos sredstava u iznosu od 1.000 eura te da iste kartice dana 07.10.2018.godine,dva puta iznos od po 1.000,oo eura i dana 09.10.2018.god.

dva puta iznos od po 100,oo eura sve preko naloga Dž. P.i dana 27.10.2018.godine u četiri navrata upotrijebio navedenu karticu vlasnika V.V. i izvršio prenos sredstava o to tri puta po 1.000,oo eura i jednom 100,oo eura, preko naloga Đ.P. na koji način je sebi pribavio protivpravnu imovinsku korist u navedenim pojedinačnim iznosima, pri čemu je bio svjestan svog djela i njegove zabranjenosti, a čije izvršenje je htio.

- čime je izvršio krivično djelo falsifikovanje i zloupotreba kreditnih kartica i kartica za bezgotovinsko plaćanje iz čl. 260.st.2 u vezi st. 1. u vezi sa čl. 49 Krivičnog zakonika CG..

Pa ga sud primjenom članova 2, 3, 5, 13, 15, 32, 33, 36a i 42, Krivičnog zakonika i članova 226, 229, 303, 368 i 374 Zakonika o krivičnom postupku
O S U Đ U J E
Na kaznu zatvora u trajanju od 6 (šest) mjeseci, koju će okrivljeni izdržati nakon pravosnažnosti presude, s tim što se istovremeno određuje da će se ova kazna izvršiti u prostorijama u kojima okrivljeni stanuje.

Okrivljeni R.M., kome je određeno izvršenje kazne zatvora u prostorijama u kojima stanuje, ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija. Ukoliko osuđeni jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, sud će odrediti da ostatak kazne zatvora izdrži u Upravi za izvršenje krivičnih sankcija.

Obavezuje se okrivljeni dana ime troškova postupka plati iznos od 100,00 eura na žiro račun Vrhovnog državnog tužilaštva 832-1187-31 i da plati sudski paušal u iznosu od 70,00 eura na žiro račun Osnovnog suda u K. 832-16-52 u roku od 15 dana od dana pravosnažnosti presude.

O b r a z l o ž e nj e
Optužnicom ODT K.Kt.br.609/19 od 16.12.2019.godine stavljeno je na teret okrivljenom R.M. izvršenje krivičnog djela produženo krivično djelo falsifikovanje i zloupotreba kreditnih kartica i kartica za bezgotovinsko plaćanje iz čl. 260.st.2 u vezi st. 1. u vezi sa čl. 49 Krivičnog zakonika C.G.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, pročitani su optužnica ODT K.Kt.br. 609/19 od 16.12.2019.godine sa dokazima priloženim uz istu, zapisnik o pregovaranju od 13.02.2020.godine,.zapisnik o priznanju krivice od 13.02.2020.god
.sačinjen pred ODT K., sporazum o priznanju krivice od 13.02.2020.godine.

Iz sadržine prikupljenih dokaza na koje okrivljeni i njegovi branioci nijesu imali nikakve primjedbe, sud je zaključio da je zamjenik ODT K. pružio dovoljno dokaza o krivici optuženog R.M. i da je okrivljeni u vrijeme i na način opisan u izreci ove presude učinio produženo krivično djelo falsifikovanje i zloupotreba kreditnih kartica i kartica za bezgotovinsko plaćanje iz čl. 260.st.2 u vezi st. 1. u vezi sa čl. 49 Krivičnog zakonika C.G., za koje ga je ovaj sud oglasio krivim, a nakon što je u svemu prihvatio sporazum o prizanju krivice.

Odlučujući o krivičnoj sankciji iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Ovo sa razloga što je optuženi ranije nije osudjivan, te kako na njegovoj strani sud nije našao otežavajućih okolnosti, to ga je sud sud osudio na kaznu zatvora u trajanju od 6 (šest) mjeseci, koju će okrivljeni izdržati nakon pravosnažnosti presude, s tim što se istovremeno određuje da će se ova kazna izvršiti u prostorijama u kojima okrivljeni stanuje. Okrivljeni R.M., kome je određeno izvršenje kazne zatvora u prostorijama u kojima stanuje, ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija. Ukoliko osuđeni jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, sud će odrediti da ostatak kazne zatvora izdrži u Upravi za izvršenje krivičnih sankcija. Sud je mišljenja da je izrečena kazna adekvatna ličnosti okrivljenog, težini učinjenog krivičnog djela i okolnostima pod kojima je učinjeno, te da će se istom dovoljno uticati na okrivljenog i druge potencijalne učinioce krivičnih djela, da ubuduće ne vrše ovakva i slična krivična djela, tj. da će se ostvariti ciljevi specijalne i generalne prevencije, odnosno da će ovom kaznom biti ostvarena svrha kažnjavanja iz čl. 32 KZ CG u okviru opšte svrhe krivičnih sankcija iz čl. 4 st. 2 KZ CG.

Pošto je optuženi oglašen krivim obavezan je da na ime troškova krivičnog postupka plati iznos od 100,00 eura, na žiro račun Vrhovnog državnog tužilaštva 832-1187-31 i na ime sudskog paušala iznos od 70,00 eura, na žiro račun Osnovnog suda u K.832-16-52, sve u roku od 15 dana od dana pravosnažnosti presude. Paušalni iznos je odmjeren shodno imovnim prilikama optuženog, trajanju i složenosti krivičnog postupka, a ovo na osnovu člana 226. stav 3 ZKP-a.

Sa svega izloženog, a primjenom člana 303 ZKP-a, odlučeno je kao u izreci.

OSNOVNI SUD U KOTORU

Dana, 16.03.2020.godine
Zapisničar SUDIJA
Vladimirka Popović Danijela Samardžić,s.r.

PRAVNA POUKA: Protiv ove presude nema se pravo žalbe