Kž.br.318/13
VIŠI SUD U PODGORICI, kao drugostepeni krivični, u vijeću sastavljenom od sudije Sonje Cvetićanin Ognjenović, kao predsjednika vijeća i sudija Evice Durutović i Dragice Vuković, kao članova vijeća, uz učešće namještenika suda, Sladjane Adžić, kao zapisničara, u krivičnom predmetu protiv optuženih E. E. D. I. zbog krivičnog djela falsifikovanje službene isprave iz čl.414 st.3 u vezi st.2 Krivičnog zakonika i krivičnog djela povreda prava na upravljanje iz čl.226 st.2 u vezi st.1 Krivičnog zakonika i V. D. zbog krivičnog djela falsifikovanje službene isprave pomaganjem iz čl.414 st.3 u vezi st.2 u vezi čl.25 st.1 Krivičnog zakonika, odlučujući po žalbi branioca optuženog E. E. D. I., adv.B. Đ., izjavljenoj na presudu Osnovnog suda u Kotoru K.br.335/11/11 od 22.10.2012.godine, na sjednici vijeća održanoj u odsustvu uredno obaviještenog zamjenika VDT-a, dana 18.03.2013. godine, nakon tajnog vijećanja i glasanja, donio je
RJEŠENJE
UVAŽAVA SE žalba branioca optuženog E. E. D. I., adv. B. Đ., a po službenoj dužnosti u odnosu na optuženu V. D., UKIDA SE presuda Osnovnog suda u Kotoru K.br.335/11/11 od 22.10.2012. godine i predmet vraća prvostepenom sudu na ponovno sudjenje.

O b r a z l o ž e n j e
Presudom Osnovnog suda u Kotoru K.br.br.335/11/11 od 22.10.2012. godine, optuženi E. E. D. I. oglašen je krivim i to optuženi E. E. D. I. zbog krivičnog djela falsifikovanje službene isprave iz čl.414 st.3 u vezi st.2 Krivičnog zakonika za koje mu je utvrđena kazna zatvora u trajanju od tri mjeseca i krivično djelo povreda prava na upravljanje iz čl.226 st.2 u vezi st.1 Krivičnog zakonika za koje mu je utvrđena kazna zatvora u trajanju od dva mjeseca pa mu primjenom čl. 48,52,53 i 54 KZ –a, izrečena uslovna osuda kojom mu je utvrđena jedinstvena kazna zatvora u trajanju od četiri mjeseca i istovremeno određeno da se kazna neće izvršiti ukoliko okrivljeni za vrijeme od jedne godine i šest mjeseci od dana pravosnažnosti ne učini novo krivično djelo. Optužena V. D. prvostepenom presudom oglašena je krivom zbog krivičnog djela falsifikovanje službene isprave pomaganjem iz čl. 414 st.3 u vezi st. 2 u vezi čl. 25 st.1 KZ-a, i izrečena joj je uslovna osuda kojom joj je utvrđena kazna zatvora u trajanju od tri mjeseca i istovremeno određujući da se ista neće izvršiti ukoliko okrivljena za vrijeme od jedne godine i šest mjeseci ne učini novo krivično djelo. Istom presudom optuženi su obavezani da na ime troškova kivičnog postpka solidarno isplate iznos od 748,00€, i na ime sudskog paušala iznos od 55,00€ a sve u roku od mjesec dana od dana pravosnažnosti presude, a oštećeni M. N. je za ostvarivanje imovinsko pravnog zahtjeva upućen na panicu. Takođe je prvostepenom presudom optuženima izrečena mjera bezbjednosti oduzimanje predmeta i to statuta „Mont4building“ DOO Budva od 23.04.2009. godine, ovlašćenje za zastupanje izdato R. Ž. i odluke o promjeni sjedišta firme od 23.04.2009. godine.

Protiv te presude žalbu je blagovremeno izjavio branilac optuženog E. E. D. I., advokat Bojana Đurović, zbog bitne povrede odredaba krivičnog postupka, povrede Krivičnog zakonika, pogrešno utvrdjenog činjeničnog stanja i odluke o krivičnoj sankciji, s prijedlogom da Viši sud u Podgorici, kao drugostepeni, preinači pobijanu presudu i prvooptuženog oslobodi od optužbe ili istu ukine i predmet vrati prvostepenom sudu na ponovno suđenje.

Spisi predmeta su dostavljeni Višem državnom tužilaštvu u Podgorici na razmatranje i prijedlog, pa je Više državno tužilaštvo podneskom Ktž br. 305/13 od 25.02.2013. godine, predložilo da se žalba branioca prvooptuženog odbije.

Viši sud u Podgorici je, na sjednici vijeća, održanoj shodno čl. 393 st.4 ZKP-a, u odsustvu uredno obaviještenog zamjenika VDT-a, ispitao pobijanu presudu, cijenio navode žalbe, razmotrio spise predmeta Osnovnog suda u Kotoru K.br.335/11/11, pa je našao:

- da je trabalo odlučiti kao u izreci.

Osnovano se žalbom branioca optuženog E. E.D. I. ukazuje da je prvostepena presuda donijeta uz počinjenu bitnu povredu odredaba krivičnog postupka. Po nalaženju ovog suda pobijana presuda nema razloga o odlučnim činjenicama to jest nema razloga o subjektivnom odnosu optuženog prema izvršenim krivičnim djelima, pa je takvim propustom prvostepenog suda učinjena bitna povreda odredaba krivičnog postupka iz čl. 386.st.1 tač. 8 ZKP-a.

Prema čl.13 Krivičnog zakonika, kriv je za krivično djelo učinilac koji je uračunljiv i koji je postupao sa umišljajem, a bio je svjestan ili je bio dužan i mogao biti svjestan da je njegovo djelo zabranjeno. Dakle, za postojanje krivice, uz starosnu dob i uračunljivost učinioca, potrebno je da je djelo učinjeno sa umišljajem ili iz nehata, koji predstavljaju psihički odnos učinioca prema krivičnom djelu, tj. vinost. Za razliku od uračunljivosti, koja se po pravilu pretpostavlja, kod vinosti se u svakom konkretnom slučaju mora pristupiti utvrđivanju, odnosno da li je postojao i kakav je bio psihički odnos učinioca prema izvršenom djelu, obzirom da je za ovo krivično djelo zakonom propisano da se može izvršiti samo sa umišljajem. Prvostepeni sud je u konkretnom slučaju, to propustio da učini obzirom da u prvostepenoj presudi nema konkretnih razloga o psihičkom odnosu optuženog prema izvršenim krivičnim djelima, osim zaključka suda da je bio svjestan istih i htio njihovo izvršenje, što predstavlja bitnu povredu odredaba krivičnog postupka zbog čega se prvostepena presuda morala ukinuti.

Takođe su izostali razlozi u odnosu na krivično djelo povreda prava na upravljanje iz čl.226 st.2 u vezi st.1 Krivičnog zakonika koje je stavljeno na teret optuženom E. E. D. I.. U obrazloženju pobijane presude, a što osnovano ističe i branilac optuženog u žalbi, prvostepeni sud ne daje razloge na osnovu kojih dokaza je utvrdio da je optuženi izvršio krivično djelo i kojim radnjama je ostvario bitne elemente bića krivičnog djela stavljenog mu na teret. Imajući u vidu odredbu čl.226 KZ-a kojom je propisano navedeno krivično djelo, a koja glasi: „Ko silom, prijetnjom, svjesnim kršenjem propisa ili na drugi protivpravan način spriječi ili ometa odlučivanje organa upravljanja ili člana organa upravljanja da učestvuje u radu i odlučivanja u tom organu kazniće se“, prvostepeni sud je, u postupku, bio dužan utvrditi kojim radnjama je optuženi ostvario elemente bića krivičnog djela i kakav je bio njegov subjektivni odnos prema istom, a potom u presudi u smislu čl.379 st. 7 ZKP-u određeno i potpuno iznijeti koje činjenice i iz kojih razloga uzima kao dokazane ili nedokazane,dajući pri tom naročito ocjenu vjerodostojnosti protivrječnih dokaza,kao i kojim razlozima se rukovodio prilikom rješavanja pravnih pitanja,a posebno prilikom utvrđivanja da li postoji krivično djelo i krivica optuženog.

Drugostepeni sud je, povodom žalbe branioca optuženog, E. E. D. I., utvrdio da su razlozi zbog kojih je donio odluku u korist istog optuženog, od koristi i za saoputuženu V. D., koja nije izjavila žalbu, pa je po službenoj dužnosti,u smislu odredbe čl.402 ZKP-u, postupio kao da takva žalba postoji.

U ponovnom postupku, prvostepeni sud će otkloniti bitnu povredu odredaba krivičnog postupka i nepravilnosti na koje je ukazano ovim rješenjem, izvesti ranije provedene dokaze, kao i druge dokaze za koje se ukaže potreba, a potom izvedene dokaze svestranije analizirati i cijeniti, i to kako svaki dokaz zasebno, tako i u međusobnoj povezanosti, pa u vezi sa odbranom optuženih, nakon čega će biti u mogućnosti da donese pravilnu i na zakonu zasnovanu odluku.

Sa izloženog, a primjenom čl.407 ZKP-a, odlučeno je kao u izreci.

VIŠI SUD U PODGORICI
Dana,18.03.2013. godine,
ZAPISNIČAR, PREDSJEDNIK VIJEĆA- SUDIJA,
Slađana Adžić, s.r. Sonja Cvetićanin Ognjenović, s.r.

Tačnost otpravka ovjerava,
_______________________