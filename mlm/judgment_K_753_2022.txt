K. br. 753/22
U IME CRNE GORE
Osnovni sud u Podgorici, sudija Ilija Radulović, uz učešće zapisničarke Nataše Paunović, u krivičnom postupku protiv okrivljenog I. J., zbog krivičnog djela lažno prijavljivanje iz čl. 388 st. 4 Krivičnog zakonika Crne Gore, nakon javnog glavnog pretresa održanog 11.01.2023. godine, u prisustvu zastupnika optužbe Srne Pejović - savjetnice u Osnovnom državnom tužilaštvu u Podgorici i okrivljenog, istog dana izrekao je i objavio
P R E S U D U
Okrivljeni: I. J., JMB xxx, od oca D. i majke J., rođene Š., rođen xxx. godine u P., sa prebivalištem u O. Z.. - naselje G. - ulica G. K. br. x, državljanin C. G., po zanimanju vozač, oženjen, otac jednog maloljetnog djeteta, pismen, završio srednju školu, srednjeg imovnog stanja, neosuđivan
Kriv je

Što je:

Dana 01.12.2022. godine, oko 23.20 časova, u P., u prostorijama Uprave policije - Centra bezbjednosti P., svjestan svog djela čije izvršenje je htio i znajući da je njegovo djelo zabranjeno, prijavio da je izvršeno krivično djelo razbojništvo u pokušaju iz čl. 242 st. 4 u vezi st. 1 u vezi čl. 20 Krivičnog zakonika Crne Gore, za koje djelo se goni po službenoj dužnosti, na način što je podnio prijavu Upravi policije - Centru bezbjednosti P. u kojoj je naveo da su ga tog dana oko 17.30 časova, dok se kretao Ulicom G. K. u naselju G. presrela tri lica maskirana tzv. "fantomkama" od kojih mu je jedno lice tražilo novac i tom prilikom ga fizički napalo, zadajući mu udarac zatvorenom šakom u predjelu glave, nakon čega su se ova lica, obzirom da im je odbio dati novac i da se ovom licu fizički suprostavio, udaljila u pravcu sela G., iako je znao da to djelo nije učinjeno,
- čime je izvršio krivično djelo lažno prijavljivanje iz čl. 388 st. 4 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ona neće izvršiti, ako okrivljeni u roku od 2 (dvije) godine po pravosnažnosti presude ne učini novo krivično djelo.

Obavezuje se okrivljeni da u budžet Crne Gore na žiro račun br. 832-21-37, plati na ime troškova sudskog paušala iznos od 30,00 €, u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Okrivljenom I. J. je optužnim predlogom Osnovnog državnog tužilaštva u Podgorici Kt. br. 1636/22 od 05.12.2022. godine stavljeno na teret krivično djelo lažno prijavljivanje iz čl. 388 st. 4 Krivičnog zakonika Crne Gore. Zastupnica optužbe je u završnoj riječi ostala pri podnijetom optužnom predlogu i predložila sudu da okrivljenog oglasi krivim i da ga osudi po zakonu.

Okrivljeni I. J. je u odbrani datoj u izviđaju i na glavnom pretresu priznao izvršenje krivičnog djela koje mu se stavlja na teret, saglasno u bitnom navodeći da je dana 02.12.2022. godine, oko 23,20 časova, pošao u službene prostorije Uprave policije - CB P. i tom prilikom prijavio da su ga istog dana oko 17,30 časova u mjestu G. napala tri lica sa "fantomkama" i tražili mu novac, te da ga je jedno od tih lica udarilo zatvorenom šakom u predjelu glave,i pokušalo još jednom da ga udari, ali je on uspio da se odbrani, nakon čega su sva tri lica pobjegla u pravcu sela G. Dalje je naveo, da je dana 04.12.2022. godine, oko 21,00 čas, ponovo otišao u prostorije CB P. i tom prilikom saopštio službenicima policije da se događaj koji je prijavio dana 01.12.2022. godine nije desio i da je navedeni događaj izmislio, kako bi privukao pažnju društva. Znao je da je lažno prijavljivanje krivično djelo i kada je pošao u policiju prvi put, bio je svjestan da vrši krivično djelo. U završnoj riječi je izrazio iskreno kajanje, navodeći da mu je žao zbog toga što je uradio i da se tako nešto više nikada neće ponoviti.

Uzimajući u obzir potpuno i jasno priznanje okrivljenog, koje u toku postupka nije dovedeno u sumnju i cijeneći ga kao dokaz, sud primjenom čl. 458 st. 2 Zakonika o krivičnom postupku nije izvodio druge dokaze, osim Izvoda iz registra kaznenih evidencija Ministarstva pravde Crne Gore KE 1908/22 od 14.12.2022. godine na ime okrivljenog, od kojeg zavisi vrsta i mjera krivične sankcije. Na taj način je tokom postupka nesumnjivo utvrđeno da okrivljeni dana dana 01.12.2022. godine, oko 23.20 časova, u P., u prostorijama Uprave policije - Centra bezbjednosti P., prijavio da je izvršeno krivično djelo razbojništvo u pokušaju iz čl. 242 st. 4 u vezi st. 1 u vezi čl. 20 Krivičnog zakonika Crne Gore, za koje djelo se goni po službenoj dužnosti, navodeći da su ga tog dana oko 17.30 časova, dok se kretao Ulicom G. K. u naselju G. presrela tri lica maskirana tzv. "fantomkama" od kojih mu je jedno lice tražilo novac i tom prilikom ga fizički napalo, zadajući mu udarac zatvorenom šakom u predjelu glave, nakon čega su se ova lica, obzirom da im je odbio dati novac i da se ovom licu fizički suprostavio, udaljila u pravcu sela G., iako je znao da to djelo nije učinjeno.

Cijeneći subjektivni odnos okrivljenog prema izvršenom djelu, sud nalazi da je isti postupao sa direktnim umišljajem, odnosno da je bio svjestan da prijavljujući policiji da je učinjeno krivično djelo za koje se goni po službenoj dužnosti, iako je znao da to djelo nije učinjeno, a što je nesumnjivo i htio. Time je u radnjama okrivljenog, pored objektivnih ostvaren i subjektivni element bića krivičnog djela lažno prijavljivanje iz čl. 388 st. 4 Krivičnog zakonika Crne Gore.

Prilikom odlučivanja o krivičnoj sankciji, sud je u smislu čl. 42 st. 1 Krivičnog zakonika Crne Gore cijenio sve okolnosti koje utiču na njen izbor i visinu, pa je od olakšavajućih okolnosti na strani okrivljenog cijenio njegove lične i porodične prilike, odnosno činjenicu da je oženjen i otac jednog maloljetnog djeteta, njegov raniji život, odnosno činjenicu da je isti ranije neosuđivan, a što je utvrđeno Izvodom iz registra kaznenih evidencija Ministarstva pravde, ljudskih i manjinskih prava KE 1908/22 od 14.12.2022. godine, kao i njegovo držanje poslije učinjenog krivičnog djela izraženo kroz jasno i potpuno priznanje izvršenja krivičnog djela i ispoljeno iskreno kajanje. U nedostatku otežavajućih okolnosti, a cijeneći sve utvrđene olakšavajuće okolnosti, sud je okrivljenom, shodno čl. 53 i čl. 54 Krivičnog zakonika Crne Gore izrekao uslovnu osudu kao u izreci presude, nalazeći da prema okrivljenom nije nužno primijeniti kaznu radi krivičnopravne zaštite, jer se može očekivati da će se i upozorenjem uz prijetnju kaznom zatvora u trajanju od tri mjeseca i vremenom provjeravanja u periodu od dvije godine, na okrivljenog u dovoljnoj mjeri uticati da ubuduće ne vrši krivična djela. Ovo iz razloga što je sud na osnovu procjene ličnosti okrivljenog, zaključio da na istog nije neophodno strožije djelovati, već da će se i mjerom upozorenja uz prijetnju kaznom zatvora u dovoljnoj mjeri uticati da okrivljeni ne ponovi slično ponašanje. Na navedeni način će se uspješno ostvariti svrha uslovne osude iz čl. 52 st. 2 Krivičnog zakonika Crne Gore u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.

Kako je okrivljeni oglašen krivim, sud ga je, shodno čl. 226 i čl. 229 Zakonika o krivičnom postupku, obavezao da na ime paušalnih troškova postupka plati iznos od 30,00 eura, koji je određen prema trajanju i složenosti postupka i imovnom stanju okrivljenog.

Na osnovu iznijetih razloga, primjenom čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana 11.01.2023. godine
ZAPISNIČARKA S U D I J A Nataša Paunović Ilija Radulović
DN-a po primjerak presude dostaviti:

- ODT-u Podgorica
- Okrivljenom
Postupljeno dana___________god.

PRAVNA POUKA: Protiv ove presude dozvoljena je
žalba u roku od 8 dana od dana
prijema prepisa iste, Višem sudu
u Podgorici, a preko ovog suda.

ZTO. Nataša Paunović