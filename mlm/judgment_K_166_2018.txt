K. br. 166/18
U IME CRNE GORE
OSNOVNI SUD U PODGORICI, po sutkinji Željki Jovović, uz učešće samostalne referentkinje Danijele Rajković kao zapisničarke, u krivičnom predmetu protiv okrivljenog I. V., zbog produženog krivičnog djela krađa iz čl. 239 st. 1 u vezi čl. 49 Krivičnog zakonika Crne Gore, po optužnom predlogu ODT Podgorica Kt. br. 1542/17 od 23. 03. 2018. godine, nakon pravosnažnosti rješenja o usvajanju sporazuma o priznanju krivice, dana 20. 07. 2018. godine donio je

P R E S U D U
Okrivljeni:

I. V., JMB xxxxxxxxxxxxx, od oca S. i majke M., rođene P., rođen xx. xx. 19xx. godine u Px, sa prebivalištem u mjestu rođenja, državljanin Crne Gore, pismen, završio srednju školu, vozač, zaposlen u "Cijevna komerc" DOO, oženjen, otac jednog djeteta, lošeg imovnog stanja, osuđivan presudom Osnovnog suda u Podgorici K. br. 143/16 od 04. 05. 2016. godine, pravosnažna 20. 07. 2016. godine, zbog produženog krivičnog djela teška krađa iz čl. 240 st. 1 tač. 1 u vezi čl. 49 Krivičnog zakonika Crne Gore - na kaznu zatvora od 8 (osam) mjeseci.

Kriv je

Što je:

1. Dana 03. novembra 2017. godine, u Ul. xx J. u Podgorici, svjestan svoga djela, čije je izvršenje htio, znajući da je isto zabranjeno, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, u iznosu od preko 150,00 eura, na način što je iz hidrantskih ormara u ulazu stambene zgrade broj xxx, oduzeo i prisvojio tri hidrantska crijeva sa mlaznicama, vlasništvo oštećene Skupštine etažnih vlasnika, vrijednosti 120,66 eura, koja je spremio u svoju torbu koju je prethodno ponio sa sobom, te je na taj način sebi pribavio pritivpravnu imovinsku korist u navedenom iznosu,
2. Dana 04. novembra 2017. godine, u Ul. xx J. u Podgorici, svjestan svoga djela, čije je izvršenje htio i znajući da je isto zabranjeno, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što je iz hidrantskih ormara u ulazu stambene zgrade broj xxx, oduzeo i prisvojio četiri hidrantska crijeva sa mlaznicama, vlasništvo oštećene Skupštine etažnih vlasnika, vrijednosti 160,88 eura, koja je spremio u svoju torbu koju je prethodno ponio sa sobom, te je na taj način sebi pribavio pritivpravnu imovinsku korist u navedenom iznosu,
- čime je izvršio produženo krivično djelo krađa iz čl. 239 st. 1 u vezi čl. 49 Krivičnog zakonika Crne Gore.

Pa ga sud za navedeno krivično djelo primjenom odredbi čl. 2, 4 5, 8, 15, 32, 36 i 42 Krivičnog zakonika Crne Gore, te čl. 226, 229, 239 i 374 Zakonika o krivičnom postupku
O S U Đ U J E
Na kaznu zatvora u trajanju od 45 (četrdeset pet) dana, koju kaznu je dužan izdržati nakon pravosnažnosti presude.

Obavezuje se okrivljeni da oštećenoj Skupštini etažnih vlasnika ulice xx J. broj 109, naknadi štetu u iznosu od 120,66 eura, a oštećenoj Skupštiuni etažnih vlasnika Ulice xx j. broj xxx, štetu u iznosu do 402,20 eura, u roku od 15 (petnaest) dana po pravosnažnosti presude, dok se u preostalom dijelu imovinskopravnog zahtjeva oštećeni upućuju na parnični postupak.

Obavezuju se okrivljeni da na ime troškova krivičnog postupka plati iznos od 85,50 eura, od čega iznos od 55,00 eura na ime naknade troškova angažovanja vještaka ekonomsko-finansijske struke, a iznos od 30,00 € na ime sudskog paušala, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Osnovno državno tužilaštvo u Podgorici je optužnim predlogom Kt. br. 1542/17 od 23. 03. 2018. godine stavilo na teret okrivljenom I. V., izvršenje produženog krivičnog djela krađa iz čl. 239 st. 1 u vezi čl. 49 Krivičnog zakonika Crne Gore.

Nakon podnošenja optužnog predloga sudu, državni tužilac u ODT-u, okrivljeni i njegov branilac su zaključili sporazum o priznanju krivice dana 02. 07. 2018. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državni tužilac pružio dovoljno dokaza o krivici okrivljenog I. V. i da je okrivljeni u vrijeme, mjesto i na način opisan u izreci ove presude učinio produženo krivično djelo krađa iz čl. 239 st. 1 u vezi čl. 49 Krivičnog zakonika Crne Gore.

Odlučujući o kazni iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a sankcija odgovara svrsi izricanja krivičnih sankcija.

Okrivljeni je, shodno čl. 227 Zakonika o krivičnom postupku, obavezan da plati troškove krivičnog postupka u ukupnom iznosu od 85,50 eura, od čega 55,50 eura na ime troškova ekonomsko-finansijskog vještačenja, a iznos od 30,00 € na ime sudskog paušala, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog.

Shodno čl. 239 Zakonika o krivičnom postupku, okrivljeni je obavezan da oštećenoj Skupštini etažnih vlasnika ulice xx J. xxx, naknadi štetu u iznosu od 120,66 eura, a oštećenoj Skupštini etažnih vlasnika ulice xx J. broj xxx, štetu u iznosu od 402,20 eura, u roku od 15 dana po pravosnažnosti presude, dok su u preostalom dijelu imovinskopravnog zahtjeva oštećeni upućeni na parnični postupak.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 20. 07. 2018. godine.

ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković
ZAPISNIČARKA SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Okrivljenom i braniocu adv. P. K.,
- Oštećenim,
- a/a
Postupljeno dana __________________
Namještenik suda __________________