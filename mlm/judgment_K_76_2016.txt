U IME CRNE GORE
K.br. 76/16
VIŠI SUD U PODGORICI, kao prvostepeni krivični, po sudiji Vesni Moštrokol, kao pojedincu, uz učešće namještenika Sanje Radosavović kao zapisničara, u predmetu protiv optuženog K.I.iz Podgorice, koga brani Z. B. advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužilaštva u Podgorici Kt.br.79/16 od 05.08.2016.godine, koju je na ročištu povodom odlučivanja o sporazumu o priznanju krivice zastupala Maja Jovanović, Državni tužilac u VDT-a u Podgorici, nakon donesenog rješenja o usvajanju sporazuma o priznanju krivice, donio je dana 06.10.2016. godine
P R E S U D U
Optuženi:

K.I., lični broj ........, od oca D. I majke D., rodjene P., rodjen ......... godine u V.–S., R.A., sa prebivalištem u P.–G. bb, državljanin R. A., oženjen, otac dvoje punoljetne djece, nezaposlen, završio osnovnu školu, lošeg imovnog stanja, osudjivan presudama Višegsuda u Podgorici Kž.br. 813/02 od 10.02.2004. godine zbog krivičnog djela falsifikovanje isprave iz člana 207 st.3. u vezi st.1. KZ na kaznu zatvora u trajanju od 45 dana, K.br. 114/07 od 07.02.2012. godine zbog krivičnog djela neovlašćena proizvodnja,držanje i stavljanje u promet opojnih droga iz člana 300 stav 1 KZ na kaznu zatvora u trajanju od 6 mjeseci, Ks.br.9/12 od 12.05.2014. godine zbog krivičnog djela zločinačko udruživanje iz člana 401 st.2. u vezi st.1. KZCG I krivičnog djela neovlašćena proizvodnja, držanje i stavljanje u promet opojnih droga iz člana 300 stav 1 KZCG na kaznu zatvora u trajanju od 3 godine i 2 mjeseca, u pritvoru od 08.07.2016. godine od 00,30 časova
KRIV JE
Zato što je:

Dana 07.07.2016. godine, u P., na putu G.-B., neovlašćeno radi prodaje držao opojnu drogu marihuanu, supstancu proglašenu za opojnu drogue Pravilnikom o utvrđivanju spiska droga, psihotropnih supstanci I bilja koje se može koristiti za proizvodnju droga ( "Sl.list CG" br. 56/12 od 09.11.2012. godine), na način što je u zadnjem dijelu vozila marke “Peugeot” tip “pickup”, bez registarskih oznaka, držao opojnu drogue marihuana ukupne mase 57045,10 grama, koja je bila zapakovana u 60 pakovanja od pvc kese, a koja je pronadjena prilikom kontrole od strane ovlašćenih policijskih službenika, pri čemu je bio svjestan svog djela I htio je njegovo izvršenje,
-čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1.Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 4 st. 2, 5,13, 15, 32, 36, 39, 42 i 51 Krivičnog zakonika Crne Gore, te odredbi čl. 226, 229, 303 i 374.Zakonika o krivičnom postupku.

O S U Đ U J E
Na kaznu zatvora u trajanju od 2 (dvije) godine, u koju kaznu mu se uračunava vrijeme provedeno u pritvoru, počev od 08.07.2016. godine od 00,30časova, pa nadalje.

Optuženom se, kao sporedna kazna, i z r i č e novčana kazna u iznosu od 10.000 € (desethiljada eura), koju je dužan platiti u roku od 3 mjeseca po pravosnažnosti presude na račun Budžeta Crne Gore broj 832-7113-04, a ukoliko novčanu kaznu ne plati u navedenom roku, istaće se zamijeniti kaznom zatvora, tako što će se za svaki započetih dvadesetpet eura novčane kazne odrediti jedan dan zatvora, s tim da kazna zatvora ne može biti duža od jedne godine.

Na osnovu čl. 75 u vezi čl. 300 st. 7.Krivičnog zakonikaCrne Gore, optuženom se i z r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u količini od 57045,10 grama, koja se ima uništiti po pravosnažnosti presude.

OBAVEZUJE SE optuženi da na ime troškova krivičnog postupka-paušala plati novčani iznos od 100,00 (sto) eura, na račun Vrhovnog državnog tužilaštva Crne Gore, broj 832-1187-31, koji se vodi kod SocieteGenerale Group AD Podgorica, sve u roku od 15 dana popravosnažnosti presude pod prijetnjom prinudnog izvršenja.

O b r a z l o ž e nj e
Optužnicom Višeg Državnog tužilaštva u Podgorici Kt.br. 79/16od 05.08.2016. godine, optuženom K.I.u stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 05.10.2016. godine, zastupnik optužbe je dostavio sudu sporazum o priznanju krivice, zapisnik o pregovaranju i zapisnik o priznanju krivice optuženog.

Na ročištu za razmatranje sporazuma, održanom dana 06.10.2016. godine, zastupnik optužbe je izjavio da su branilac i optuženi predložili da se zaključi sporazum o priznanju krivice, što je od strane VDT-a prihvaćeno, nakon čega se pristupilo pregovaranju, o čemu je sačinjen zapisnik o pregovaranju, zapisnik o saslušanju optuženog i njegovo priznanje krivice, kao I sporazum o priznanju krivice, a što je dostavljeno sudu, iz čije sadržine proizilazi da su zastupnik optužbe i optuženi saglasni da Viši sud u Podgorici optuženog K.I.A, za krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, stavljenog mu na teret optužnicom VDT u Podgorici Kt.br. 79/16 od 05.08.2016. godine, izrekne kaznu zatvora u trajanju od 2 godine, i da mu se kao sporedna kazna izrekne novčana kazna u iznosu od 10.000 eura, i to na račun Budžeta Crne Gore broj 832-7113-04, koji je dužan platiti u roku od 3 mjeseca po pravosnažnosti presude donijete na osnovu sporazuma o priznanju krivice, a ako je ne plati u tom roku, da sud novčanu kaznu zamijeni kaznom zatvora, tako što će se za svakih započetih dvadesetpet eura novčane kazne, odrediti jedan dan kazne zatvora, s tim da kazna zatvora ne može biti duža od jedne godine, u koju kaznu će mu se uračunati vrijeme provedeno u pritvoru od 08.07.2016. godine od 00,30 časova, I da mu se izrekne mjera bezbjednosti oduzimanje predmetne opojne droge, koja se ima uništiti po pravosnažnosti presude i da optuženi, na ime troškova krivičnog postupka, VDT-u Podgorici, na ime paušala uplati iznos od 100,00 eura, u roku od 15 dana po pravosnažnosti presude.

Optuženi i njegov branilac su izjavili da pomenuti sporazum jeste njihov sporazum i da od istog nijesu odustali.

Iz sadržine dokaza koji se nalaze u spisima predmeta i koji su predloženi optužnicom: službene zabilješke UP-Sektor granične policije-Odjeljenje granične bezbjednosti Tuzi Ku.br. 483/16 od 07.07.2016. godine, tri potvrde o privremeno oduzetim predmetima UP-CB Podgorica Ku.br. 483/16 od 07.07.2016. godine na ime K.I.a, Izvještaja Forenzičkog centra Danilovgrad broj 2583/16 od 26.07.2016. godine o hemijskom vještačenju i fotodokumentacije i izvoda iz kaznene evidencije Ministarstva pravde broj 02/2-4488/1, sud zaključuje da je državni tužilac pružio dovoljno dokaza o krivici optuženog K.I.a, kojim dokazima je potvrđeno njegovo priznanje, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, na način, u vrijeme I na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 2 (dvije) godine i sporedna novčana kazna u iznosu od 10.000 eura, koja će se, ukoliko optuženi istu ne plati u roku od 3 mjeseca po pravosnažnosti presude zamijeniti kaznom zatvora,tako što će se za svaki započetih 25 eura novčane kazne odrediti jedan dan kazne zatvora, s tim da kazna zatvora ne može biti duža od jedne godine, srazmjerne stepenu krivice optuženog i težini počinjenog krivičnog djela, te da će se istima postići svrha kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore (KZ CG).

U izrečenu kaznuzatvora, optuženom će se uračunati vrijeme provedeno u pritvoru od 08.07.2016. godine od 00,30 časova, pa nadalje, shodno odredbi člana 51 KZ-a CG.

Shodno odredbičl. 75. u vezi čl. 300. st. 7 KZCG, optuženom je izrečena I mjera bezbjednosti – oduzimanje predmeta, pa je od optuženog oduzeta opojna droga marihuana u kolićini od 57045,10 grama, koja se ima uništiti po pravosnažnosti presude, za koje predmete zakon predviđa obavezno oduzimanje, a u skladu sa pomenutim sporazumom o priznanjukrivice.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka-paušala u iznosu od 100,00eura, koje je dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, koji se void kod Societe Generale Group AD Podgorica, sve u roku od 15 dana po pravosnažnosti presude pod prijetnjom prinudnog izvršenja, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303 st.1 i 374 Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 06.10.2016.godine
SUDIJA
Vesna Moštrokol s.r.

PRAVNA POUKA
Protiv ove presude nije dozvoljena žalba
Tačnost otpravka tvrdi i ovjerava službenik suda
Sanja Radosavović