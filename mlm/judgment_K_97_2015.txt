K.br. 97/15
U IME CRNE GORE
Osnovni sud u Kolašinu kao prvostepeni krivični po sudiji Mirjani Čepić, kao sudiji pojedincu, uz učešće zapisničara Bošković Slavke, u krivičnom predmetu protiv okrivljenog R. M. iz K. ,zbog krivičnog djela nedozvoljeno držanje oružja i esplozivnih materija iz čl.403 stav l Krivičnog zakonika CG postupajući po optužnom aktu ODT iz Kolašina, Kt.br. 119/15 od l9.l0.20l5.godine nakon održanog glavnog javnog pretresa u prisustvu zastupnika optužnog akta Zanjenika ODT Šćepanović Maje ,okrivljenog i jegovog branioca po sužbenoj dužnosti adv.B. G. iz K.,donio je i javno objavio dana 17.11.2015.godine
P R E S U D U
OKRVILJENI:

R. M. JMBG ..., od oca M.i majke M. rođene D., rođen ....godine u K. gdje i nastanjen Ul.M. bb, državljanin CG, nezaposlen, oženjen , otac 3 djece, pismen završio srednju školu, lošeg imovnog stanja, govori crnogorskim jezikom do sada osuđivan i to: presudom Osnovnog suda Kolašin K.br.97/01 od l5.06.2002.godine zbog krivičnog djela iz čl.l53 stav 1 tačka 1 KZ RCG uslovna osuda 1 .godina/jedna/ zatvora na 2 .godine, presudom Okružnog suda Beograd K.br.87/2001 od 2.04.200l.godine za krivično djelo iz čl.245 stv 2 KZ RS na zaatvorsku kaznu od 2/dvije/ godine i 4/četiri/ mjeseca, presudom Osnovnog suda Kolašin K.br.68/00 od 04.09.2000.godine za krivično djelo iz čl.l95 stav 2 tačka 1 KZ RCG na kaznu zatvora u trajanju od 6/šest/ mjeseci uslovno na l/jednu/ godinu, presudom Opštinskog suda Podgorica K.br.97/9705 od 14.06.2000 za krivično djelo iz čl.l95 stav 2 tačka 1 Krivičnog zakona RCG na kaznu zatvora u trajanju od 7/sedam/ mjeseci na 2/dvije /godine, presudom Osnovnog suda Kolšin K.br.67/2000 od 29.03.2000.godine zbog krivičnog djela iz čl.45 stav 1 na kaznu zatvora u trajanju od 4/četiri/ mjeseca uslovno na l/jednu/ godinu, presudom Osnovnog suda Kolašin K.br.55/00 od 28.0l.2000.godine, za krivično djelo iz čl.l64 stav 4 u vezi stava 3 u vezi stava 1 Krivičnog zakona RCG kazna zatvora u trajanju od 6/šest/ mjeseci uslovno na 2/dvije/ godine ,presudom Osnovnog suda Kolašin K.br.30/99 od 25.02.l999.godine za krivično djelo iz čl.l95 stav 2 u vezi stava 1 Krivičnog zakona RCG, kazna zatvora u trajanju od 6/šest/ mjeseci uslovno na 2/dvije/ godine, presudom Drugog Opštinskog suda u Beogradu K.br.93/909 od 20.04.l994.godine za krivično djelo iz čl.33 stav 1 KZ RS na kaznu zatvora u trajanju od 6/šest/ mjeseci uslovno na 2/dvije/ godine.

KRIV JE
Zato što je:

Dana 17.10.2015.godine u ugostiteljskom objektu "S." koji se nalazi u ulici T. i J. u K., neovlašćeno nosio vatreno oružje , pri čemu je bio svjestan svog djela i htio njegovo izvršenje , znajući da je njegovo djelo zabranjeno, na način što je suprotno čl.5 stav 2 u vezi čl.3 tačka 1 Zakona o oružju Sl.list CG br.10 od l0.03.20l5.godine, bez odgovarajuće isprave o oružju , za pojasom nosio pištolj marke "P. B." fab.broja ..,kalibra sa 7 komada metaka odgovarajućeg kalibra u magacinu.

- Čime je izvršio krivično djelo nedozvoljeno držanje oružja i eksplozivnih materija iz čl.403 stav 1 Krivičnog zakonika.

Pa ga sud primjenom citirane zakonske odredbe i čl.2,4,32, 36 ,42 Krivičnog zakonika CG i čl.229 i 374 ZKP-a
O S U Đ U J E
Na kaznu zatvora u trajanju od 3/tri/ mjeseca, koja će se izvršiti po pravosnažnosti presude , a u koju se ima uračunati vrijeme koje je okrivljeni proveo u pritvoru počev od l7.l0.20l5 u 23,35h kao časa lišenja slobode.

Obavezuje se okrivljeni da na ime sudskog paušala uplati iznos od 30,00€ u roku od l5 dana od dana pravosnažnosti presude pod prijetnjom prinudnog izivršenja uplatom na račun budžeta Crne Gore.

Na osnovu čl.66,67 i 75 Krivičnog zakonika CG i čl.477ZKP-a izriče
MJERU BEZBJEDNOSTI
ODUZIMANJE PREDMETA
pa se od okrivljenog oduzima pištolj marke "P. B." fab.broja ...,kalibra sa 7 komada metaka odgovarajućeg kalibra u magacinu
O b r a z l o ž e nje
ODT iz Kolašina svojim optužnim aktom Kt.br. ll9/15 od l9.l0.20l5.godine stavio je na teret okrivljenom R. M. da je počinio krivično djelo nedozvoljeno držanje oružja i eksplozivnih materija iz čl.403 stav 1 Krivičnog zakonika, na način, mjesto i vrijeme činjenično i pravno opisano izrekom presude.Pri podnijetom optužnom aktu zamjenik ODT Šćepanović Maja ostala je do okončanja glavnog pretresa predlažući u završnoj riječi, a imajući u vidu priznanje okrivljenog, da je tokom postupka dokazano da je okrivljeni počinio krivično djelo koje mu se stavlja na teret, pa je predložila sudu da istog oglasi krivim i osudi po zakonu, te da mu izrekne mjeru bezbjednosti oduzimanja predmeta.

Okrivljeni je u cjelosti priznao izvršenje krivičnog djela, navodeći da prihvata krivično pravnu odgovornost za isto, te da je nesporno da je kritičnom prilikom u ugostiteljskog objektu "S." kod sebe neovlašćeno posjedovao pištolj marke " P. B.", koji mu se nalazio za pojasom ali se ne sjeća koliko mu je metaka bilo u pištolju.U završnoj riječi branilac okrivljenog po službenoj dužnosti Adv.B. G. ocjenu krivično prvne odgovornosti ostavio na odluku sudu, ukazujući na činjenicu da je okrivljeni priznao izvršenje krivičnog djela, te da nije izbjegavao krivično pravnu odgovornost, a takođe je ukazao da je od zadnje osude prošlo više od l5 godina , te da se može zaključiti da okrivljeni nije sklon vršenju krivičnih djela.

U dokaznom postuku, a obzirom da je okrivljeni priznao u cjelosti izvršenje krivičnog djela uz saglasnost ODT sud je donio rješenje shodno čl.340 ZKP-a da se ne provode dokazi predloženi optužnim aktom izuzev onih od kojih zavisi vrsta i težina krivične sankcije, pa je sud u dokaznom postuku izvršio uvid u izvod iz KE izdat od Ministarstva pravde br.l37/20l5 a na predlog ODT-a u dopuni dokaznog postupka izvršio uvid u izvještaj o balističkom vještačenju MUP-a Uprave policije Forenzičkog centra br.244/l5-33443-l od 9.ll.20l5.godine zaprimljen kod ODT l7.ll.20l5.godine.

Ocjenom provedenih dokaza kao i samim priznanjem okrivljenog na nesumnjiv način se utvrđuje da je okrivljeni počinio krivično djelo nedozvoljeno držanje oružja i ekspolozivnih materija iz čl.403 stv l Krivičnog zakonika, na način što je dana 17.10.2015.godine u ugostiteljskom objektu "S." koji se nalazi u ulici T. i J. u K., neovlašćeno nosio vatreno oružje , pri čemu je bio svjestan svog djela i htio njegovo izvršenje , znajući da je njegovo djelo zabranjeno, na način što je suprotno čl.5 stav 2 u vezi čl.3 tačka 1 Zakona o oružju Sl.list CG br.10 od l0.03.20l5.godine, bez odgovarajuće isprave o oružju , za pojasom nosio pištolj marke "P. B." fab.broja...,kalibra sa 7 komada metaka odgovarajućeg kalibra u magacinu, a što se kao nesporno utvrđuje kako iz izvještaj Forenzičkog centra ,tako i iz samog priznanja okrivljenog, koje je sud prihvatio, jer je isto u skladu sa činjenicama utvrđenim tokom postupka.

Cijeneći psihički odnos učinioca prema djelu, nesporno se utvrđuje da je isti postupao umišljajno svjestan svog djela i znajući da je isto zabranjeno.

Opredjeljujući se za krivičnu sankciju sud je na strani okrivljenog cijenio sve okolnosti od značaja za individualizacijiu iste, a tiču se ličnosti okrivljenog i djela stavljenog mu na teret, pa je od olakšavajućih okolnosti našao da je riječ o porodičnom čovjeku ocu troje djece, dok činjenicu da je ranije osuđivan sud nije uzeo kao otežavajuću zbog proteka vremena dužeg od l5 godina od dana poslednje osude.Imajući u vidu činjenicu da je za ovo krivično djelo predviđena kazna zatvora od 3 mjeseca do 3 godine ,sud je shodno čl.36KZ okrivljenog osudio na kaznu zatvora u trajanju od 3 mjeseca u koju se ima uračunati vrijee koje je okrivljeni proveo u pritvoru počev od l7.l0.20l5 u 23,35h kao časa lišenja slobode.Nadalje, sud je mišljenja da će ovakvom krivičnom sankcijom postići svrha kažnjavanja predviđena čl.32 Krivičnog zakonika.

Kako je okrivljeni oglašen krivim to ga je sud obavezao na plaćanje sudskog paušala u iznosu od 30,00€ koji je srazmjeran dužini trajanja postupka i aimovinskim prilikama shodno čl.229 u vezi čl.226 ZKP-a
Sud je okrivljenom shodno čl. 66,67 i 75 Krivičnog zakonika CG i čl.477ZKP-a izrekao mjeru bezbjednosti oduzimanje predmeta pa je od okrivljenog oduzet pištolj marke "P. B." fab.broja ...,kalibra sa 7 komada metaka odgovarajućeg kalibra u magacinu.

Sa svega naprijed iznijetog odlučeno je kao u izreci presude shodno čl.374 ZKP-a
OSNOVNI SUD U KOLAŠINU

Dana 17.11.2015. godine
Zapisničar, Sudija
Bošković Slavkas.r. Mirjana Čepić s.r.

PRAVNA POUKA: Protiv ove presude može se izjaviti žalba Višem sudu u B.POlju u roku od 8 dana od dana prijema pismenog otpravka presude.