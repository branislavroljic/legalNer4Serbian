K. br. 448/17
U IME CRNE GORE
OSNOVNI SUD U PODGORICI, po sutkinji Željki Jovović, uz učešće namještenice suda Danijele Rajković kao zapisničarke, u krivičnom predmetu protiv okrivljenog M. B., po optužnom predlogu ODT Podgorica Kt. br. 136/17 od 07. 07. 2017. godine, zbog krivičnog djela teška djela protiv bezbijednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 28. 09. 2017. godine donio je

P R E S U D U
Okrivljeni:

M. B., JMB xxxxxxxxxxxxxx, od oca M. i majke R., rođene V., rođen xx. xx. 19xx. godine u Podgorici, sa prebivalištem u mjestu rođenja Ul. Borisa Kidriča br. xx, državljanin Crne Gore, završio Višu pomorsku školu u Kotoru, po zanimanju brodomašinac, oženjen, otac dvoje djece, srednjeg imovnog stanja, neosuđivan.

Kriv je

Što je:

Dana 14. oktobra 2016. godine, oko 20:20 časova, u Podgorici, u raskrsnici Ulice Bratstva i jedinstva, Bulevara Save Kovačevića i Bulevara Srđana Aleksića, ne pridržavajući se saobraćajnih propipisa iz čl. 40 st. 2 Zakona o bezbjednosti saobraćaja na putevima ("Sl. list CG", br. 33/12 i 58/14), ugrozio saobraćaj tako da je doveo u opasnost život i tijelo ljudi, na način što je upravljao putničkim vozilom marke "Daimler Chrisler 220 CDI", registarskih oznaka PG FN xxx i kretao se lijevom saobraćajnom trakom desne kolovozne trake Bulevara Srđana Aleksića, te je dolaskom na označenu raskrsnicu skrenuo ulijevo prema Ulici Bratstva i jedinstva, a da nije prethodno propustio putničko vozilo marke "Audi A6" registarskih oznaka PG EP xxx, kojim je upravljao L. B. i koji se kretao srednjom saobraćajnom trakom lijeve kolovozne trake Bulevara Save Kovačevića u pravcu Bulevara Srđana Aleksića, i koji je dolazio iz suprotnog smjera i zadržavao pravac svog kretanja na raskrsnici, usljed kojeg propusta u vožnji je okrivljeni prednjim dijelom svog vozila udario u lijevu bočnu stranu putničkog vozila marke "Audi A6", od kojeg udara se vozilo "Audi A6" odbilo i nastavilo kretanje, te udarilo u pješake Lj. P., i oštećene R. P. i mldb. M. P., koji su se kretali desnom stranom trotoara Bulevara Srđana Aleksića gledano za smjer kretanja vozila marke "Audi A6", usljed čega je oštećeni R. P. zadobio laku tjelesnu povredu u vidu oguljotine u desnoj polovini čeonog predjela, a mldb. oštećena M. P. je zadobila tešku tjelesnu povredu u vidu krvnog podliva ispod desnog oka, razderinu lijeve bočne strane nosa praćenu prelomom nosnih kostiju sa pomijeranjem koštanih ulomaka i istegnuća mekih tkiva lijevog koljena, pri čemu je okrivljeni bio svjestan da takvom nepropisnom vožnjom može ugroziti javni saobraćaj i dovesti u opasnost život i tijelo ljudi, ali je olako držao da do toga neće doći,
- čime je izvršio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 32, 36, 42, 52, 53 i 54 Krivičnog zakonika Crne Gore i čl. 226, 229, 239 i 374 Zakonika o krivičnom postupku, izriče
USLOVNU OSUDU

S tim što mu utvrđuje kaznu zatvora u trajanju od 5 (pet) mjeseci i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da plati na ime troškova krivičnog postupka iznos od 165,00 eura, u roku od 15 dana od dana pravosnažnosti presude, pod prijetnjom prinudnog izvršenja.

Oštećeni R. P. i mldb. M. P., se radi ostvarivanja imovinskopravnog zahtjeva upućuju na parnični postupak.

O b r a z l o ž e nj e
Osnovno državno tužilaštvo u Podgorici je optužnim predlogom Kt. br. 136/17 od 07. 07. 2017. godine stavilo na teret okrivljenom M. B., izvršenje produženog krivičnog djela teška djela protiv bezbijednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.

Nakon podnošenja optužnog predloga sudu, državni tužilac u ODT-u, okrivljeni i njegov branilac su zaključili sporazum o priznanju krivice dana 28. 09. 2017. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državni tužilac pružio dovoljno dokaza o krivici okrivljenog M. B. i da je okrivljeni u vrijeme i na način opisan u izreci ove presude učinio krivično djelo teška djela protiv bezbjednosti javnog saobraćaja iz čl. 348 st. 3 u vezi čl. 339 st. 3 u vezi st. 1 Krivičnog zakonika Crne Gore.

Odlučujući o kazni iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a sankcija odgovara svrsi izricanja krivičnih sankcija.

Okrivljeni je, shodno čl. 227 Zakonika o krivičnom postupku, obavezan da plati troškove krivičnog postupka u ukupnom iznosu od 165,00 eura, od čega na ime troškova medicinskog vještačenja iznos od 82,50 €, troškova saobraćajnog vještačenja u iznosu od 82,50 € i na ime sudskog paušala iznos od 30,00 €, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog.

Oštećeni R. P. i mldb. M. P. su, shodno čl. 239 Zakonika o krivičnom postupku, upućeni da imovinskopravni zahtjev ostvare u parničnom postupku.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 28. 09. 2017. godine

ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković
ZAPISNIČARKA SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Okrivljenom i braniocu adv. I. R.,
- Punomoćniku oštećenih,
- a/a
Postupljeno dana __________________
Namještenik suda __________________