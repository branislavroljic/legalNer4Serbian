K. br. 404/17
U IME CRNE GORE
Osnovni sud u Podgorici, sudija pojedinac Rade Ćetković, uz učešće Edine Kraje, kao zapisničarke, u krivičnom postupku protiv okrivljenog P. P. zbog krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 16.06.2017. godine donio je
P R E S U D U
Okrivljeni:

P. P., JMB .........., od oca T. i majke V., rođene P., rođen .. ..19.. godine u B., Republika Č., sa prebivalištem u B. - ul. T. br. ., državljanin Republike Č., ne razumije crnogorski jezik, njegov jezik je češki, vozač, oženjen, otac dvoje djece, završio srednju školu, lošeg imovnog stanja, neosuđivan, protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 283/17 od 22.05.2017. godine, koji se računa od 20.05.2017. godine sa početkom u 02:30 časova.

Kriv je

Što je:

Dana 19.05.2017. godine, oko 23,00 časa, u Glavnom gradu - Pg, u prostorijama CB Pg - Stanice policije za javni red i mir, svjestan svog djela čije izvršenje je htio, znajući da je isto zabranjeno, napao službeno lice oštećenog Đ. V. u vršenju poslova javne bezbjednosti, na način što, dok je oštećeni vršio poslove obebzjeđenja P. P., kao lica lišegnog slobode, isti mu je zadao dva udarca i to nogom u predjelu butine, a zatim i nogom u predjelu stomaka,
- čime je učinio krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore,
Pa sud okrivljenog zbog navedenog krivičnog djela primjenom čl. 4 st. 2, čl. 32, čl. 36, čl. 42 st. 1, čl. 45 st. 1 tač. 3, čl. 46 st. 1 tač. 5 i čl. 51 st. 1 Krivičnog zakonika Crne Gore i čl. 226, čl. 229, čl. 303 i čl. 374 Zakonika o krivičnom postupku,
O S U Đ U J E
Na kaznu zatvora u trajanju od 30 (trideset) dana, u koju kaznu se uračunava vrijeme provedeno u pritvoru od 20.05.2017. godine u 02:30 časova, pa nadalje dok pritvor bude trajao
Obavezuje se okrivljeni da plati na ime troškova krivičnog postupka iznos od 30,00 €, kao i troškove koji se odnose na nagradu braniocu postavljenom po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku, a sve prednje u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom Osnovnog državnog tužilaštva Podgorica Kt. br. 647/17 od 25.05.2017. godine okrivljenom P. P. stavljeno je na teret da je izvršio krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegov branilac su zaključili sporazum o priznanju krivice dana 13.06.2017. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog, te da je okrivljeni P. P. u vrijeme, mjesto i na način opisan u izreci ove presude učinio krivično djelo napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika Crne Gore za koja ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o kazni iz sporazuma o priznanju krivice, zaključenog između stranaka i branioca, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi izricanja krivičnih sankcija, imajući pritom u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o visini kazne, i to njegove lične i porodične prilike, odnosno činjenicu da se radi o oženjenom licu, koje je zrelije životne dobi, koji je otac dvoje djece, njegovo loše imovno stanje, njegov odnos prema izvršenom krivičnom djelu i s tim u vezi njegovo priznanje koje je doprinijelo bržem i efikasnijem okončanju krivičnog postupka i izraženo kajanje, kao i njegov raniji život i s tim u vezi raniju neosuđivanost, dok otežavajućih okolnosti na strani okrivljenog nije bilo, pa se i po nalaženu ovog suda radi o naročito olakšavajućim okolnostima koje opravdavaju ublažavanje kazne kao u izreci presude, koja je srazmjerna ličnosti okrivljenog i težini učinjenog krivičnog djela, a sa istom će se na okrivljenog u dovoljnoj mjeri uticati da ubuduće ne čini krivična djela.

Shodno čl. 51 st. 1 Krivičnog zakonika Crne Gore okrivljenom je u izrečenu kaznu uračunato vrijeme provedeno u pritvoru, na način kako je to predstavljeno u izreci presude.

Okrivljeni je obavezan da plati troškove krivičnog postupka u iznosu od 30,00 eura, koji se odnosi na ime paušala kao dijela troškova krivičnog postupka, koji je odmjeren prema trajanju i složenosti postupka i imovnom stanju okrivljenog. Okrivljeni je obavezan da plati i troškove koji se odnose na nagradu braniocu postavljenom po službenoj dužnosti, o čijoj visini će sud odlučiti posebnim rješenjem shodno čl. 227 st. 2 Zakonika o krivičnom postupku.

Sa izloženog, na osnovu čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 16.06.2017. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja