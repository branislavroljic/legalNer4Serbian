U IME CRNE GORE
K.br.383/13
OSNOVNI SUD U NIKŠIĆU, sudija Perović Ivan, uz sudjelovanje Ć*P* kao zapisničara, odlučujući u krivičnom predmetu okrivljenog N** Š**a zbog produženog krivičnog djela sitna krađa, utaja i prevara iz čl.246 st.1 u vezi čl. 49 KZ, po optužnom predlogu ODT-a Nikšić Kt.br.346/13 od 16.08.2013.g., nakon dovršenog glavnog i javnog pretresa, dana 10.10.2013.g., u prisustvu zastupnika ODT-a Ivanišević Ivane i okrivljenog N** Š**a, donio je i istog dana javno objavio

P R E S U D U
Okrivljeni :

N** Š** od oca **, majke L* rođene B*, rođen 4.**.g. u Njemačkoj, nastanjen u Nikšiću Bulevar 13 jul, državljanin Crne Gore, učenik, neoženjen, lošeg imovnog stanja, ranije neosuđivan,
Kriv je
Što je:

U noći 9/10.2013.g. u Nikšiću, sa Gradske kuće koja se nalazi na Trgu Šaka Petrovića u gradskom parku, po prethodnom dogovoru sa djetetom E** B**, svjestan svog djela čije je izvršenje htio, u namjeri da sebi pribavi malu imovinsku korist, oduzeo 3 bakarna slivnika vlasništvo „Gradske kuće“ u ukupnoj vrijednosti od 90,00 eura,
U noći 11/12.07.2013.g. u Nikšiću sa Gradske kuće koja se nalazi na Trgu Šaka Petrovića u gradskom parku, po prethodnom dogovoru sa djetetom E** B**, svjestan svog djela čije je izvršenje htio, u namjeri da sebi pribavi malu imovinsku korist, oduzeo 2 bakarna slivnika vlasništvo „Gradske kuće“ u ukupnoj vrijednosti od 50,00 eura,
- čime je učinio produženo krivično djelo sitna krađa, utaja i prevara iz čl. 246 st. 1 u vezi čl. 49 Krivičnog zakonika.

Pa sud okrivljenom N ** Š**u primjenom čl. 4 st. 2, čl. 42, čl. 52, 53 i 54 Krivičnog zakonika i čl. 374 Zakonika o krivičnom postupku, izriče
USLOVNU OSUDU

Kojom okrivljenom utvrđuje kaznu zatvora u trajanju od 60 /šestdeset/ dana i istovremeno određuje da se ova kazna neće izvršiti ako u roku od 1 /jedne/ godine, po pravosnažnosti presude okrivljeni ne učini novo krivično djelo.

Obavezuje se okrivljeni da na ime troškova krivičnog postupka plati iznos od 74,00 eura, u roku od 15 dana po pravosnažnosti presude, pod prijetnjom prinudnog izvršenja na žiro-račun ovoga suda br. 832-152-32.

O b r a z l o ž e n j e
ODT iz Nikšića optužnim predlogom Kt.br. 346/13 stavio je na teret okrivljenom N** Š**u izvršenje produženog krivičnog djela sitna krađa, utaja i prevara iz čl.246 st. 1 u vezi čl. 49 KZ, pa je zastupnik ODT-a Ivanišević Ivana, koja je zastupala optužbu na glavnom pretresu ostala u završnoj riječi pri istoj, predlažući sudu da okrivljenog oglasi krivim i osudi po zakonu.

Okrivljeni N** Š** naveo je u svojoj odbrani da je u oba navarata - u noći 9/10.07.2013.g. i u noći 11/12.07.2013.g. zajedno sa desetogodišnjim E** B** /E** je od njega tražio da mu pomogne/ otišao da uzme bakarne slivnike sa gradske kuće. U prvom navratu čupajući su skinuli tri slivnika dužine oko 3metra i odnijeli ih a u drugom navratu su oduzeli 2 bakarna slivnika pa su te stvari prodali na otpadu K**. Prvi put su slivnike prodali za 25 eura a drugi put za 12 eura a dobijeni novac su podjelili.

Okrivljeni je u završnoj riječi ostao pri iznijetoj odbrani, ističući da se kaje zbog učinjenog.

Sud je u dokaznom postupku pročitao zapisnik o uviđaju CB Nikšić Ku.br. 290 od 12.07.2013.g., pročitao zapisnik o uviđaju CB Nikšić Ku.br. 291 od 10.07.2013.g., izvršio u fotodokumentaciju CB Nikšić broj 606/13 od 10.07.2013.g. , izvršio uvid u fotodokumentaciju CB Nikšić broj 612/13 od 12.07.2013.g. i na saglasan predlog stranaka pročitao nalaz i mišljenje sudskog vještaka ekonomsko finansijske struke S** R* od 10.08.2013.g..

ZAPISNIKOM o uviđaju CB Nikšić Ku.br. 290 od 12.07.2013.g. navedeno je da je dežurna služba CB Nikšić obaviještena kako je izvršeno otuđenje dva bakarna slivnika sa objekta gradske kuće u noći 11/12.07.2013.g., da se dati objekat nalazi u gradskom parku, da je tvrde gradnje, te da na zapadnoj strani istog nedostaju dva bakarna slivnika dimenzija F10, od kojih je jedan dužine 150 cm a drugi 50 cm.

ZAPISNIKOM o uviđaju CB Nikšić Ku.br. 291 od 10.07.2013.g. navedeno je da je dežurna služba CB Nikšić obaviještena kako je izvršeno otuđenje tri bakarna slivnika sa objekta gradske kuće u noći 9/10.07.2013.g., da se dati objekat nalazi u gradskom parku, da je tvrde gradnje, te da na sjevernoj strani istog nedostaju dva bakarna slivnika dimenzija po 1,22m dok na zapadnoj strani nedostaje jedan slivnik dužine 1,20m.

FOTODOKUMENTACIJOM CB Nikšić broj 606/13 od 10.07.2013.g. vizuelno su predstavljeni objekat gradska kuća kao i bliži izgled mjesta gdje se nalazio otuđeni bakarni oluk.

FOTODOKUMENTACIJOM CB Nikšić broj 612/13 od 12.07.2013.g., vizuelno su predstavljeni objekat gradska kuća kao i bliži izgled mjesta gdje se nalazio otuđeni bakarni oluk.

NALAZOM I MIŠLJENJEM sudskog vještaka ekonomsko finansijske struke S** R* navedeno je da vrijednost tri bakarna slivnika dužine po 1,20m na dan 9/10.07.2013.g. iznosi 90,00 eura, dok vrijednost dva bakarna slivnika od kojih jedan dužine 1,50m a drugi dužine 0,50m na dan 11/12.07.2013.g. iznosi 50,00 eura.

Sud nalazi da je na nesumnjiv način utvrđeno da je okrivljeni N** Š** u noći 9/10.2013.g. u Nikšiću, sa Gradske kuće koja se nalazi na Trgu Šaka Petrovića u gradskom parku, po prethodnom dogovoru sa djetetom E** B**, svjestan svog djela čije je izvršenje htio, u namjeri da sebi pribavi malu imovinsku korist, oduzeo 3 bakarna slivnika vlasništvo „Gradske kuće“ u ukupnoj vrijednosti od 90,00 eura, u noći 11/12.07.2013.g. u Nikšiću sa Gradske kuće koja se nalazi na Trgu Šaka Petrovića u gradskom parku, po prethodnom dogovoru sa djetetom E** B**, svjestan svog djela čije je izvršenje htio, u namjeri da sebi pribavi malu imovinsku korist, oduzeo 2 bakarna slivnika vlasništvo „Gradske kuće“ u ukupnoj vrijednosti od 50,00 eura, kojim radnjama je ostvario sva bitna obilježja produženog kriviičnog djela sitna krađa, utaja i prevara iz čl. 246 st. 1 u vezi čl. 49 KZ.

Naime, sam okrivljeni N** Š** ističe u svojoj odbrani kako je u dva navrata i to u noći 9/10.07.2013.g. i u noći 11/12.07.2013.g. sa desetogodišnjim E** B** otišao do objekta gradska kuća u parku, gdje su skidali oluke čupajući ih, pri čemu su u prvom navratu oduzeli na taj način tri bakarna slivnika a u drugom navratu dva bakarna slivnika, nakon čega su otuđene predmete prodavali na otpadu K** i to u prvom slučaju za iznos od 25,00 eura a u drugom slučaju za iznos od 12,00 eura. U skladu sa kazivanjem okrivljenog stoje konstatacije dva zapisnka o uviđaju CB Nikšić kao i sadržaj fotodokumentacija CB Nikšić, dok je vrijednost otuđenih predmeta ustanovljena na osnovu stručnog i objektivnog nalaza i mišljenja vještaka ekonomsko finansijeske struke S** R* koji je sud u cjelosti prihvatio.

Kako je okrivljeni bio svjestan da u oba slučaja oduzima tuđe pokretne stvari čija je vrijednost iznosila manje od 150,00 eura što je očito i htio očito u namjeri da pribavi sebi malu protivpravnu imovinsku korist, jasno je da je u oba navrata djelovao sa direktnim umišljajem, pri čemu je u kratkom vremenskom rasponu počinio dva ista krivična djela koja predstavljaju cjelinu jer ih povezuje jedinstvo umišljaja okrivljenog i istovjetnost oštećenog.

Sud je donio rješenje da se neće kao dokaz izvoditi čitanje izvoda iz kaznene evidencije za okrivljenog budući da je isti rođen u Njemačkoj pa bi insistiranje na pribavljanju datog izvoda, isključivo doprinijelo odugovlačenju krivičnog postupka.

Sud je donio rješenje da se ne saslušavaju predstavnik oštećene Gradske kuće, kao ni svjedok K** Z** jer ne samo da je zastupnik optužbe odustao od predloga za izvođenje tih dokaza čemu se nije protivio okrivljeni, već je i sud našao da bi insistiranje na datim dokazima isključivo doprinijelo odugovlačenju krivičnog postupka.

Prilikom odlučivanja o krivičnoj sankciji sud je u smislu čl. 42 KZ kao olakšavajuće okolnosti okrivljenom cijenio mladost, njegovu nezaposlenost i loše imovno stanje, dok otežavajućih okolnosti nije našao, pa je sa mišljenjem da okrivljenom nije bilo nužno izricati efektivnu kaznu zatvora, primjenom čl. 53 i 54 KZ istome izrekao uslovnu osudu, utvrđujući mu kaznu zatvora u trajanju od 60 dana i istovremeno određujući da se ova kazna neće izvršiti ukoliko okrivljeni u roku od jedne godine po pravosnažnosti presude ne učini novo krivično djelo, nalazeći da će se u konkretnom slučaju sa uspjehom ostvariti svrha uslovne osude iz čl. 52 KZ a u okviru opšte svrhe propisivanja i izricanja krivičnih sankcija iz čl. 4 st. 2 KZ.

Sud je obavezao okrivljenog na plaćanje troškova krivičnog postupka shodno čl. 226 i čl. 229 ZKP-a u iznosu od 74,00 eura, pri čemu se iznos od 44,00 eura odnosi na naknadu sudskom vještaku ekonomskofinansijeske struke a iznos od 30,00 eura na paušal, srazmjeran složenosti i trajanju krivičnog postupka te imovnim prilikama okrivljenog.

Iz iznijetih razloga, na osnovu čl.374 ZKP-a odlučeno je kao u izreci presude.

OSNOVNI SUD U NIKŠIĆU, dana 10.10.2013.g.

Zapisničar, S U D I J A,
Ć* P* s.r. Perović Ivan s.r.

ZA TAČNOST OTPRAVKA TVRDI:

radnik suda
PRAVNA POUKA: Protiv ove presude nezadovoljna stranka ima
pravo žalbe u roku od 8 dana od dana prijema iste
preko ovog suda, VIŠEM SUDU PODGORICA