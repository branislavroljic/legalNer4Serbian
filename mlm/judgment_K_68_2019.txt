K.br. 68/19
U IME CRNE GORE
OSNOVNI SUD U CETINJU, prvostepeni, krivični, sudija Jelena Perović, uz učešće zapisničara Popivoda Marije, u krivičnom predmetu protiv okrivljene Lj. M. zbog krivičnog djela teško djelo protiv bezbjednosti javnog saobraćaja iz člana 348 stav 3, u vezi člana 339 stav 3, u vezi stava 1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt.br. 91/19 od 08.10.2019. godine, koji je na glavnom pretresu zastupala Sanja Radunović, državna tužiteljka u Osnovnom državnom tužilaštvu u Cetinju, nakon glavnog i javnog pretresa održanog dana 18.12.2019.godine u prisustvu stranaka donio je,a dana 19.12.2019. godine i javno objavio

PRESUDU

Okrivljena: Lj, rođ. Đ. M, JMBG ... od oca A. i majke Z. rođene V. rođena ... .. u C. gdje i prebiva, ul. .... državljanka C. G., pismena, sa završenom srednjom trgovinskom školom, po zanimanju trgovac, udata, majka dvoje djece, lošeg imovnog stanja, neosuđivana,
Na osnovu čl. 373 st.1 tačka 2 Zakonika o krivičnom postupku
OSLOBADJA SE OD OPTUŽBE
Kojom je predstavljeno da je:

Dana 10 juna 2019. godine,oko 19,45 časova, na raskrsnici ulica .. i .. u C. upravljajući u saobraćaju putničkim motornim vozilom marke "R.C.", reg. oznaka CT AM ... ulicom . ... ne prediržavajući se saobraćajnog propisa iz člana 40 st.5 zakona o bezbjednosti saobraćaja na putevima, ugrozila saobraćaj i dovela u opasnost život i tijelo ljudi, na način što, iako je bila svjesna da je na raskrsnici dužna da propusti vozila koja imaju pravo prvenstva prolaza, a da u suprotnom može ugroziti saobraćaj i dovesti u opasnost život i tijelo ljudi, olako držaći da do toga neće doći, ili da će to moći spriječiti, dolaskom na raskrsnicu sa ulicom ....., kao ulicom koja ima prevenstvo prolaza, nije zaustavila vozilo u nivou desne ivice kolovoza ..., već je vozilom nastavila kretanje i isto dovela u poziciju fizičke prepreke motociklu marke "Y." reg. oznake NK AF .. kojim je, krećući se ... iz pravca Gimnazije u pravcu donjeg dijela grada, zadržavajući pravac kretanja na raskrsnici i imajući pravo prvenstva prolaza, propisno upravljao oštećeni B. M. iz C. usled kojih propusta je na prostoru lijeve saobraćajne trake, desne kolovozne trake .... smjera kretanja motocikla, došlo do fizičkog kontakta prednjeg desnog dijela motocikla marke "Y." reg.oznaka NK ... i prednjeg lijevog dijela putničkog motornog vozila marke "R. C." reg. oznaka CT AM ... nakon čega je nastupila destabilizacija i prevrtanje motocikla na kolovoz kojom prilikom je oštećeni B. M. zadobio tešku tjelesnu povredu, u vidu preloma čašične kosti desnog koljenog zgloba sa krvnim podlivom i oguljotinama, mnogobrojnih oguljotina i povrede u predjelu trećeg prsta desne šake,
- čime bi izvršila krivično djelo teško djelo protiv bezbjednosti javnog saobraćaja iz člana 348 stav 3 u vezi člana 339 stav 3 u vezi stava 1 Krivičnog zakonika Crne Gore.

Troškovi krivičnog postupka padaju na teret budžetskih sredstava suda.

Obrazloženje
Optužnim predlogom Osnovnog državnog tužilaštva u Cetinju Kt.br. 91/19 od 08.10.2019. godine, okrivljenoj Lj. M. je na teret stavljeno izvršenje krivičnog djela teško djelo protiv bezbjednosti javnog saobraćaja iz člana 348 stav 3, u vezi člana 339 stav 3, u vezi stava 1 Krivičnog zakonika Crne Gore. Zastupnica optužbe je u završnoj riječi ostala pri optužnom predlogu, predložući sudu da okrivljenu oglasi krivom i osudi po zakonu, uzimajući u obzir sve olakšavajuće i otežavajuće okolnosti navodeći da je u konkretnom slučaju nesporno, da iz smjera kretanja okrivljene nema saobraćajnog znaka stop, da se okrivljena sa puta manje važnosti uključuje na prioritetni put, da se duž ..., na svakom uključivanju iz poprečne ulice, nalazi saobraćajni znak stop, osim na toj konkretnoj, a takođe na raskrsnici, koja je oko 30 metara udaljena od mjesta nezgode, na .. . osim semfora postoji i saobraćajni znak koji označava da je ... put sa prvenstvom prolaza, da sve i da je okrivljena došla iz drugog grada ili države, prostim vizuelnim opažanjem fizičkih karakteristika puta kojim se kreće i puta na koji se uključuje, morala je da konstatuje da se kreće ulicom koja nema dovoljnu širinu kolovoza za dvije saobraćajne trake, niti je ista horizontalnom signalizacijom podijeljena na dvije saobraćajne trake, pa se sa ulice takvih fizičkih karakteristika okrivljena uključuje u ..., koji ima dvije kolovozne trake, sa po dvije saobraćajne trake, pri čemu su kolovozne trake odvojene zemljanim prostorom, te je nesporno okrivljena bila svjesna da se uključuje sa inferiornog na prioritetni put i da je dužna propustiti sva vozila koja se njime kreću, da se oštećeni kretao B.. ..za koji zna da je put sa prvenstvom prolaza u odnosu na poprečne ulice i nije dužan da zna da iz pravca kretanja okrivljene nema saobraćajnog znaka, te da se pravilno desne ruke primjenjuje samo kada se radi o putevima iste važnosti, što nije u konkretnom slučaju, jer se radi o bulevaru kao prioritetnom putu, u odnosu na ulicu ... koji je inferiorni put u odnosu na bulevar, pa se u ovom slučaju pravilo desne ruke ne može primijeniti.

Okrivljena je u svojoj odbrani navela da je dana 10.06.2019. godine, oko 19,45 časova, upravljala motornim vozilom svog supruga marke "R. C." reg. oznake CT AM ... Kretala se ulicom ... iz pravca C. .. i namjeravala je da na raskrsnici sa .... nastavi kretanje vozilom pravo ulicom ... prema Maloj pjaci. Dolaskom na raskrsnicu sa ulicom .. ..zaustavila je vozilo iako tu ne postoji saobraćajni znak koji propisuje obavezno zaustavljanje, ali je ona ipak stala kako bi propustila ženu i dijete koji su prelazili ulicu sa njene desne strane. Nakon toga pogledala je lijevo kako bi se uvjerila da li može proći bezbjedno raskrsnicu, pa kako je vidjela jedno vozilo marke "G.." sive boje, kako se kreće Bulevarom iz pravca gornjeg dijela grada, a koje vozilo se zaustavilo u desnu saobraćajnu traku, 10-tak metara prije raskrsnice, ona je u tom momentu krenula njenim vozilom i nakon što je prošla pola ulice čula je zvuk motora i motor se naslonio na njeno auto, tačnije na prednji lijevi far njenog vozila. Momak koji je upravljao motorom nije pao sa motora već se dočekao na noge i sašao sa motora normalno, te je upitao : "Što to radiš". Ona je odmah upitala ovog momka da li je povrijeđen, a on je prvo rekao da nije a kasnije se žalio na bol u koljenu. Pozvali su policiju i oni su napravili uviđaj. Navela je da nije brzo vozila jer bi u protivnom on poletio sa motora, a u ovom slučaju motor je ostao prislonjen pri njenom autu i kad je došla policija. Ne zna da li je oštećeni brzo vozilo, čula je samo zvuk motora, a njegov trag kočenja je bio dva metra. Istakla je da je prešla više od polovine desne kolovozne trake, gledajući iz pravca gornjeg dijela grada, odnosno skoro čitavu kolovoznu traku kada je došlo do udara, te da ima položen vozački ispti već 30 godine i da nikada nije napravila ni prekršaj u saobraćaju. Čitavo vrijeme je bila u bolnici sa oštećenim i nakon toga se interesovala za njegovo zdravstveno stanje, a ona nije imala tjelesne povrede. U završnoj riječi je izrazila žaljenje što je oštećeni zadobio povrede.

Radi rasvjetljenja ove krivično pravne stvari sud je u dokaznom postupku proveo sledeće dokaze: Pročitao iskaz svjedoka oštećenog B. M. dat na zapisniku pred ODT Cetinje Kt.br.91/19 od 25.09.2019. godine, pročitao zapisnik o uviđaju saobraćajne nezgode UP OB Cetinje broj 43/2019 od 23.06.2019. godine, sa skicom lica mjesta,pročitao nalaz i mišljenje sudskog vještaka saobraćajne struke Ktr.br.126/19 od 22.07.2019. godine, pročitao nalaz i mišljenje sudskog vještaka medicinske struke Ktr.br.126/19 od 25.07.2019. godine, izvršio uvid u fotodokumentaciju UP PB Cetinje sačinjena prilikom vršenja uviđaja saobraćajne nezgode, pročitao izvod iz kaznene evidencije na ime okrivljene.

Iz iskaza svjedoka oštećenog B.M. sud je utvrdio da je isti dana 10.06.2019. godine, oko 19,45 časova, upravljao motorom marke "Y." reg.oznake NK ... i kretao se ulicom .. .. iz pravca Gimnazije u pravcu donjeg dijela grada. Kretao se lijevom saobraćajnom trakom, desne kolovozne trake, pola metra od lijevog ivičnjaka. Dolaskom na raskrsnicu sa ulicom ... iz pravca Crvenog krsta naišlo je vozilo "R. C..", koje se nije zasustavilo na raskrsnici već je žena koja je upravljala vozilom nastavila kretanje pravo ovom ulicom. On je mislio da će ona da stane i da ga pusti da prođe jer je imao prvenstvo prolaza. Kada je vidio da ona nije stala, zakočio je, ali nije uspio da izbjegne udar, tako da je okrivljena prednjim lijevim dijelom njenog vozila udarila u njego prednji dio motora. Tom prilikom pao je na tlo sa njegove lijeve strane. Pozvao je policiju koja je napravila uviđaj. Istakao je da je vozio brzinom od oko 40km/h, te da je okrivljenoj vidik bio potpuno slobodan, ispred njegovog motora, ni u jednoj saobraćajnoj traci nije bilo drugih vozila, tako da je stala na raskrsnici mogla ga je vidjeti. Kritične prilike zadobio je povredu u predjelu čašice koljena desne noge, držao je longetu 20 dana, a skoro dva mjeseca je išao na fizikalnu terapiju.Naveo je da nije tačno da je okrivljena zaustavila vozilo kako bi propustila dva pješaka, jer je on u trenutku kada je nailazio na raskrsnicu vidio da ona nailazi sa njegove desne strane, ali je mislio da će da stane, što ona nije uradila, te da nije tačno da on nije pao sa motora jer tome u prilog govore oštećenja na njegovoj jakni u predjelu oba ramena i siguran je da ga je jakna zaštitila jer je ona namijenjena baš za motocikliste i sadrži dvanaest štitnika. Naveo je da nije tačno da se njegov motor samo naslonio na vozilo jer da je tako on ne bi slomio čašicu koljena niti bio imao druge povrede a i ne bi šteta na motoru bila tolika. Kada je ustao sa tla on je upitao okrivljenu "Što to radiš, zašto nijesi stala", a ona je ogovorila nešto u smislu da ga nije vidjela. On je stajao ali kako je nosio farmerice desno koljeno je odmah oteklo što se vidjelo i pored farmerica. Ne može se sjetiti da je rekao okrivljenoj da nema povreda, a njegova desna šaka je bila sva krvava tako da je mogla vidjeti da je imao neke povrede. Nije se pridružio krivičnom gonjenju protiv okrivljene.

Iz zapisnika o uviđaju saobraćajne nezgode UP OB Cetinje broj 43/2019 od 23.06.2019. godine, sa skicom lica mjesta, sud je utvrdio da je lice mjesta saobraćajne nezgode rasnkrsnica ulica .. i ... da je kolovozni zastor asfaltni, glatke površine bez konstukrivnih oštećenja. Na licu mjesta je izbrisana horizontalna signalizacija (pješački prelaz, razdjelna linija). Izlaskom na lice mjesta zatečeno je jedno putničko motorno vozilo marke "R.C." reg. oznaka CT ... koje je sa prednjim krajem okrenuto u porodužetku ulice ... iskošeno u desno, kom su zadnji desni pneumatik od ivice kolovoza bio udaljen 4,00m a prednji desni pneumatik od ostrva 3,90m. Na prednjoj strani vozila nalazio se motor marke "Y." reg.oznaka NK ... koji je bio naslonjen na vozilo dok je prednji pneumatik od ivice ostrva bio udaljen 2,70m, koji je bio sa prednjom stranom okrenut u pravcu donjeg dijela grada, kao i trag od kočenja u dužini od L 22,70m. Takođe na lice mjesta zatečeno je i polomljeno sitno staklo u dužini od 1,50m koje se nalazilo između motora i vozila. Zatečeno stanje sa materijalnim dokazima prenešeno je na skici lica mjesta.

Iz fotodokumentacije UP PB Cetinje sačinjena prilikom vršenja uviđaja saobraćajne nezgode, sud je utvrdio da iz smjera kretanja okrivljene na postoji znak "STOP", a koja fotodokumentacija čini sastavni dio zapisnika o uviđaju broj 43/2019.

Iz nalaza i mišljenja sudskog vještaka saobraćajne struke Ktr.br.126/19 od 22.07.2019.godine, sud je utvrdio da vozač putničkog motornog vozila marke "R. C.", reg. oznake CT ... ustupio prvenstvo prolaza vozaču sa motociklom marke "Y." reg.oznake NK ..., koji se kretao lijevom saobraćajnom trakom, desne kolovozne trake ... .. smjerom od Gimnazije prema donjem dijelu grada i to putem zaustavljanja putničkog vozila u nivou desne ivice kolovoza bulevara, smjera kretanja motocikla, već je sa vozilom pokušao proći kroz zonu raskršća i doveo vozilo u poziciju fizičke prepreke, vozaču motocikla marke "Yamaha" reg.oznake NK ... kada se vozač sa ovim motociklom nalazio na opasnoj prostornoj udaljenosti, usled čega je došlo do fizičkog kontakta prednjeg kraja motocikla i prednjeg lijevog kraja putničkog vozila na prostoru lijeve saobraćajne trake, desne kolovozne trake .... smjera kretanja motocikla, nakon čega je nastupila destabilizacija motocikliste, koji je najvjerovatnije pao na kolovoz i zadobio tjelesne povrede.

Iz nalaza i mišljenja sudskog vještaka medicinske struke Ktr.br.126/19 od 25.07.2019. godine i medicinske dokumentacije, sud je utvrdio da je oštećeni B. M. u predmetnoj saobraćajnoj nezgodi, zadobio sledeće povrede: prelom čašične kosti desnog koljenog zgloba sa krvnim podlivom i oguljotinama; mnogobrojne oguljotine; povreda (nije navedeno koja) u predjelu trećeg prsta desne šake. Povreda u vidu čašice koljena, u vrijeme nanošenja, kvalifikuje se kao teška tjelesna povreda, dok se sve ostale navedene povrede, u vrijeme nanošenja, pojedinačno i zbirno, kvalifikujukao laka tjelesna povreda, što znači da je B. Ma. u predmetnoj saobraćajnoj nezgodi zadobio tešku tjelesnu povredu. Navedene povrede nastale su djelovanjem tupine mehaničkog oruđa, najvjerovatnije dok se B. M. nalazio u svojstvu vozača motocikla, kada je došlo do sudara sa vozilom te i do pada motocikliste na tvrdu podlogu.

Iz izvoda iz kaznene evidencije na ime okrivljene sud je utvrdio da ista nije osuđivana.

Sud je nakon ocjene navoda optužbe, odbrane okrivljene, te ostalih provedenih dokaza, kako pojedinačno tako i u njihovoj ukupnosti, mišljenja da u postupku nije dokazano da je okrivljena izvršila krivično djelo stavljeno joj na teret
Naime, u postupku je nesporno utvrđeno da je dana 10 juna 2019. godine,oko 19,45 časova, na raskrsnici ulica ... i ..., u C... došlo do saobraćajne nezgode u kojoj je učestvovala okrivljena Lj. M.koja je upravljala vozilom marke R. C. reg.oznaka CT ... koja je naišla iz ulice ... kada je došlo do sudara sa motociklom marke "Y." reg. oznake NK . .. kojim je, krećući se ... iz pravca Gimnazije u pravcu donjeg dijela grada, upravljao B. M. iz C.. Prednje je sud utvrdio iz odbrane okrivljene koja je navela da je kritičnog dana upravljala motornim vozilom svog supruga marke "R. C." reg. oznake CT .. da se kretala ulicom .... iz pravca Crvenog krsta i namjeravala je da na raskrsnici sa..... nastavi kretanje, da je stala na nakon toga krenula njenim vozilom i nakon što je prošla pola ulice čula je zvuk motora i motor se naslonio na njeno auto, tačnije na prednji lijevi far njenog vozila, kojoj odbrani je sud poklonio punu vjeru jer je ista potvrđena kako materijalnim dokazima, zapisnikom o uviđaju, skicom lica mjesta i fotodokumentcaijom, koje dokaze je sud cijenio kao istinite. Takođe, da je oštećeni B.M. zadobio tešku tjelesnu povredu, u vidu preloma čašične kosti desnog koljenog zgloba sa krvnim podlivom i oguljotinama, mnogobrojnih oguljotina i povrede u predjelu trećeg prsta desne šake sud je utvrdio iz nalaza i mišljenja vještaka medicinske struke koji nalaz je sud cijenio kao jasan, stručan dat po pravilima struke i nauke. I svjedok oštećeni u bitnom potvrđuje naveode odbrane o smejru kretanja kako okrilvjene tako i svom smjeru kretanja, u kom dijelu je sud prihvati iskaz svedoka oštećenog. Međutim, ođštećeni se u svom svjedočkom iskazu osvrnuo i na način kretanja okrivljene, navedeći u bitnom da je dolaskom na raskrsnicu sa ulicom ... iz pravca Crvenog krsta naišlo je vozilo "R. C.", koje se nije zasustavilo na raskrsnici već je žena koja je upravljala vozilom nastavila kretanje pravo ovom ulicom, da je mislio da će ona da stane i da ga pusti da prođe jer je imao prvenstvo prolaza, pa kada je vidio da ona nije stala, zakočio je ,ali nije uspio da izbjegne udar, tako da je okrivljena prednjim lijevim dijelom njenog vozila udarila u njego prednji dio motora, u kom dijelu je sud našao da navedeno nije od značaja za utzvrđivanje krice okrilvjene.

Optužnim predlogom ODT-a Cetinje okrivljenoj Lj. M. je stavjeno na teret da je bila dužna da propusti vozila koja imaju pravo prvenstva prolaza, da dolaskom na raskrsnicu sa ulicom ...., kao ulicom koja ima prevenstvo prolaza, nije zaustavila vozilo u nivou desne ivice kolovoza ..., već je vozilom nastavila kretanje i isto dovela u poziciju fizičke prepreke motociklu marke "Y." reg. oznake NK .., kojim je, krećući se ... iz pravca Gimnazije u pravcu donjeg dijela grada, zadržavajući pravac kretanja na raskrsnici i imajući pravo prvenstva prolaza, propisno upravljao oštećeni B. M. iz C. usled kojih propusta je na prostoru lijeve saobraćajne trake, desne kolovozne trake .... smjera kretanja motocikla, došlo do fizičkog kontakta prednjeg desnog dijela motocikla marke "Y." reg.oznaka NK .. ... i prednjeg lijevog dijela putničkog motornog vozila marke "R. C." reg. oznaka CT ... nakon čega je nastupila destabilizacija i prevrtanje motocikla na kolovoz.

Postojanje krivice okrivljene u konkretnoj situaciji optužba zasniva na činjenici da se okrivljena nije pridržavala saobraćajnog propisa iz čl. 40 st. 5 ZOBS-a (koji govori o dužnosti vozača da da propušti sva vozila koja se kreću putem na koji se uključuje i kad taj put nije saobraćajnim znakom označen kao put sa prvenstvom prolaza, ako vozilom ulazi sa zemljanog puta na put sa asfaltnim zastorom ili ako na put ulazi sa površine na kojoj se ne vrši saobraćaj.

Za prethodno navedeno po mišjenju suda optužba i činjenično i pravno nije dokazana, a ovo iz sledećih razloga:

Naime, mjesto kontakta jeste lijeva saobraćjna traka desne kolovozne trake .... Ponašanje vozača u saobraćajanu na raskrsnici normirano je članom 40 ZOBS-a, ako u pitanju nije put sa pravom prvenstva prolaza. U stavu 1 ovog člana propisano je da je vozač dužan propustiti vozilo koje nailazi sa njegove desne strane( ako nije u pitanju put sa pravom prvenstva prolaza). U konkretnom je motor kojim je upravljao oštećeni okrivljenoj naišlo sa njene lijeve strane a što se utvrđuje iz odbrane okrivljene, iskaza oštećenog, skice lica mjesta, zapisnika o uviđaju i fotodokumentacije. Ako je u pitanju put sa prvenstvom prolaza onda je ponašanje vozača normirano čl. 40 st. 4 ZOBS-a koji propisuje da je vozač koji ulazi vozilom na put koji je saobraćajnim znakom označen kao put sa prvenstvom prolaza dužan da propušti sva vozila koja se kreću tim putem. Dakle, u spisima predmeta nema dokaza da je ... .. sa pravom prvenstva prolaza u odnosu na ulucu .. .. niti ima dokaza da je postojao znak Stop u ulici .... se kretala okrivljena iz kojih razloga nema dokaza da je okrivljena prekršila bilo koji propis ZOBS-a. Takođe u spisima predmeta nema ni dokaza da je okrivljena vozilom ušla sa zemljanog puta na put sa asfaltnim zastorom niti da je na put ulšla sa površine na kojoj se ne vrši saobraća, jer se iz fotodokumentacije i zapisnika o viđaju jasno utvrđuje da je u pitanju ul. ... da je kolovozni zastor asfaltni, glatke površine bez konstukrivnih oštećenja te da nema znaka STOP.

Sud je cijenio nalaz i mišljenje svještaka saobraćajne struke koji je u bitnom naveo da vozač putničkog motornog vozila marke "R. C.", reg. oznake CT .. nije ustupio prvenstvo prolaza vozaču sa motociklom marke "Y." reg.oznake NK .. koji se kretao lijevom saobraćajnom trakom, desne kolovozne trake ... smjerom od Gimnazije prema donjem dijelu grada i to putem zaustavljanja putničkog vozila u nivou desne ivice kolovoza bulevara, smjera kretanja motocikla, već je sa vozilom pokušao proći kroz zonu raskršća i doveo vozilo u poziciju fizičke prepreke, vozaču motocikla marke "Y." reg.oznake NK .. .. kada se vozač sa ovim motociklom nalazio na opasnoj prostornoj udaljenosti, usled čega je došlo do fizičkog kontakta prednjeg kraja motocikla i prednjeg lijevog kraja putničkog vozila na prostoru lijeve saobraćajne trake, desne kolovozne trake .. smjera kretanja motocikla, nakon čega je nastupila destabilizacija motocikliste, ali ga kao takvog nije prihvatio jer u spisima predmeta nema dokaza da je okrivjena bila dužna da ustupi prvenstvo prolaza oštećenom jer nema dokaza da je ... sa pravom prvenstva prolaza, pa se u konretnom morao primjenjivati čl. 40 ZOBS-a koji normira da je vozač dužan propustiti vozilo koje nailazi sa njegove desne strane, što bi u konretnom slučaju značilo da je vozač motocikla Y. reg.oznaka NK ... bio dužan da propusti vozilo marke R. C.reg.oznaka CT ... Iako je sud prihvatio kako je vještak u svom nalazu predstavio dinamiku toka nezgode, a ona potvrđuje i odbranu okrivljene, sud mišljenje vještaka nije prihvatio o uzrocima nastanka nezgode, jer je to isključivo pravno pitanje i nije vještak taj koji će utvrditi te činjenice već isključivo sud.

Dakle, po mišljenju suda u nedostatku vertikalne signalizacije ili svjetlosne na konkretnoj raskrcnici se moralo primijeniti pravilo "desne ruke", odnosno da prednost na raskrsnicu imaju vozila koja nailaze sa desne strane, a ovo pravilo jednino ne bi važilo da je na raskricnici bio postavljen zna "Stop" ili znak "nailazak na ulicu sa pravom prvenstva", a iz materijalnih dokaza zapisnika o uviđaju, skice lica mejsta i fotodokumenatacije nesumnjivo je utvrđeno da navedene vertikalne signalizacije nije bilo u momentu saobraćajne nezgode.

Sud je cijenio navode zastupnika optužbe date u završnoj riječi da se radi o bulevaru kao prioritetnom putu, u odnosu na ulicu ... koji je inferiorni put u odnosu na bulevar, pa se u ovom slučaju pravilo desne ruke ne može primijeniti ali je našao da nemaju uticaja na drugačije odlučivanje u ovoj krivično pravnoj stvari, a ovo iz razloga što sud sudi na osnovu činjenica i dokaza koji se nalaze samo u spisima predmeta a ne na opštepoznatim činjenicama.

Na osnovu izloženog, sud je mišljenja da u postupku nije dokazano da je okrivljena prekršila odredbu čl. 40 st. 5 ZOBS-a, već se upravljajući svojim vozilom pridržavala svih propisanih pravila bezbjednosti na putevima, zbog čega je sud shodno čl.373 st.1 tačka 2 Zakonika o krivičnom postupku, oslobodio od optužbe.

Sud je odbio predlog ODT-a Cetinje da se sasluša u svojstvu svjedoka neko od komandira iz Odjeljenja bezbjednosti Cetinje koji bi se izjasnili na činjenicu da li postoji odluka kojom je regulisano da na teritoriji Prijestonice Cetinje je ... sa pravom prvensta i da li je negdje duž ... postavljen znak da on predstavlja ulicu sa pravom prvenstva prolaza a ovo iz razloga jer Zakon o bezbjednosti javnog saobraćaja na putevima propisuje odredbe koje su vezane za saobraćaj na nivou Crne Gore i pravila moraju biti jednaka za sve gradove a što obuhvata i Prijestonicu Cetinje, a saobraćjana signalizacija je važna da se utvrdi na mikrolokalitetu saobraćajne nezgode i samo postavljeni saobraćajni znaci na određenoj raskrsnici mogu obavezivati učesnike u saobraćjaju na poštovanje istih. Zbog toga i nije od važnosti da li okrivljena živi u Cetinju ili u bilo kom drugom gradu jer niko nije dužan da pretpostavlja činjenice vezane za odredbe ZOBS-a.

Kako je u ovom postupku donešena oslobađajuća presuda to troškovi postupka padaju na teret budžetskih sredstava suda shodno čl. 226 i 230 ZKP-a
OSNOVNI SUD U CETINJU

Dana 18.12.2019. godine
ZAPISNIČAR SUDIJA
Popivoda Marija Jelena Perović
.