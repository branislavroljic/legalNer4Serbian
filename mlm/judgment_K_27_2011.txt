K
U IME CRNE GORE
K.br. 27/11
OSNOVNI SUD U NIKŠIĆU, kao prvostepeni krivični, sudija Perović Ivan, uz sudjelovanje Kontić Milene kao zapisničara, odlučujući u krivičnom predmetu okrivljenog J* V*a zbog krivičnog djela iz čl.211 st. 1 KZ, po optužnom predlogu ODT-a Nikšić Kt.br. 130/09 od 20.01.2011g., nakon dovršenog glavnog i javnog pretresa, dana 27.02.2012.g., u prisustvu zastupnika ODT-a Đurišić Radovana i okrivljenog J* V*a, donio je i istog dana javno objavio

P R E S U D U
Okrivljeni:

J* V* od oca M* majke S*e rođene Će*rođen 21.06.1*7.g. u Nikšiću, nastanjen u Budvi ul. Dubovica, državljanin Crne Gore, završio srednju školu, nezaposlen, neoženjen – otac četvoro djece, srednjeg imovnog stanja, ranije osuđivan – presudom Osnovnog suda Kotor K.br. 24/90 od 6.04.1990.g., zbog kriv.djela iz čl. 210 st. 1 KZ SRCG – novčana kazna 1.200 dinara,
Kriv je,

Što je:

U periodu od marta mjeseca 2008.g. pa do 20.01.2011.g., u Nikšiću, nije davao izdržavanje za svoju ćerku J* M* u iznosu I na način kako je to utvrđeno pravosnažnom i izvršnom presudom Osnovnog suda u Nikšiću P.br. 297/92 od 18.10.1993.g.

- čime je učinio krivično djelo nedavanje izdržavanja iz čl. 221 st. 1 Krivičnog zakonika
Pa sud okrivljenom J* V*u shodno čl. 4 st. 2, čl. 42, čl.52, čl.53 i čl.54 Krivičnog zakonika i čl. 374 Zakonika o krivičnom postupku, izriče
USLOVNU OSUDU
Sa kojom okrivljenom utvrđuje kaznu zatvora u trajanju od 30 /trideset /dana i istovremeno određuje da se ova kazna prema okrivljenom neće izvršiti ako okrivljeni u roku od jedne godine po pravosnažnosti presude ne učini novo krivično djelo.

Obavezuje se okrivljeni da shodno čl. 226 i čl. 229 Zakonika o krivičnom postupku plati paušalne troškove krivičnog postupka u iznosu od 30 ,00 eura u roku od 15 dana po pravosnažnosti presude, pod prijetnjom prinudnog izvršenja, na žiro-račun ovoga suda br. 832-152-32.

Obrazloženje
ODT iz Nikšića optužnim predlogom Kt. br. 130/09 stavio je na teret okrivljenom J* V*u izvršenje krivičnog djela iz čl. 221 st. 1 KZ, pa je zastupnik ODT-a Đurišić Radovan koji je zastupao optužbu na glavnom pretresu izmijetio istu u pogledu vremena izvršenja krivičnog djela, ost*ći u završnoj riječi pri izmijenjenom optužnom aktu predlažući sudu da okrivljenog oglasi krivim i osudi po zakonu.

Okrivljeni J* V* priznao je izvršenje krivičnog djela navodeći da sa J* S*om sa kojom je jedan kraći vremenski period živio u vanbračnoj z*dnici, ima dijete J* M* kojoj u spornom periodu nije davao izdržavanje jer nije imao sredstava za to. Uopšte mu nije poznato da je pred Osnovnim sudom u Nikšiću vođen postupak radi davanja izdržavanja J* M* jer on nikada nije dobijao pozive za to suđenje, a da jeste vjerovatno bi angažovao advokata. Inače ima još dva maloljetna sina kojima takođe nije bio u mogućnosti da plaća izdržavanje. Posjeduje objekat veličine 56 m2 u Budvi koji već godinama ne može da izda pod zakup a od 2007.g., uopšte ga I ne koristi ali ne želi da ga proda jer je namjeravao da ga pretvori u stambeni prostor koji bi nakon toga izdavao.

Okrivljeni je u završnoj riječi ostao pri iznijetoj odbrani, ostavlj*ći pitanje svoje odgovornosti sudu na ocjenu.

Sud je u dokaznom postupku pročitao presudu Osnovnog suda u Nikšiću P.br. 297/92 od 18.10.1993.g., pročitao presudu Višeg suda u Podgorici Gž.br.107/94 od 23.02.1994.g., na saglastan predlog stranaka pročitao iskaz oštećene svjedoka J* M* dat kod istražnog sudije dana 20.08.2010.g., I pročitao izvod iz kaznene evidencije na ime okrivljenog.

Oštećena svjedok J* Maja navela je u iskazu da je brak između njenih roditelja S*e i V*a razveden 1993.g. pri čemu je sudskom odlukom V* obavezan da doprinosi njenom izdržavanju svakomjesečno tako što bi novac za njene potrebe davao S*i ali on to nikada nije učinio. Istakla je da se pridružuje krivičnom gonjenju protiv okrivljenog.

Presudom Osnovnog suda u Nikšiću P.br. 297/92 od 18.10.1993.g., /na istoj je klauzula pravosnažnosti za datum 17.03.1994.g./ djelimično je usvojen tužbeni zahtjev tužiteljice J* M* pa je obavezan tuženi J* V* koga je zastupao advokat iz Nikšića M* R*, da svakomjesečno na ime doprinosa za izdržavanje tužiteljice, plaća 20 procenata ličnog dohotka koji ostvaruje dok za to budu postojali zakonski uslovi, svakog prvog do petog u tekućem mjesecu za protekli mjesec I to na ruke zakonske zastupnice tužiteljice.

Presudom Višeg suda u Podgorici Gž.br. 107/94 od 23.02.1994.g., potvrđena je presuda Osnovnog suda u Nikšiću P.br. 297/92 odnosno odbijena je žalba tuženog J* V*a zastupanog po advokatu M* R*.

Im*ći u vidu sadržinu izvedenih dokaza kao I kazivanje samog okrivljenog da nikada nije plaćao izdržavanje oštećenoj, sud je na nesumnjiv način utvrdio da je okrivljeni J* V* u periodu od marta mjeseca 2008.g. pa do 20.01.2011.g., u Nikšiću, nije davao izdržavanje za svoju ćerku J* M* u iznosu I na način kako je to utvrđeno pravosnažnom I izvršnom presudom Osnovnog suda u Nikšiću P.br. 297/92 od 18.10.1993.g. , kojim radnjama je sa direktnim umišlj*m ostvario sva bitna obiležja krivičnog djela nedavanje izdržavanja iz čl. 221 st. 1 KZ.

Sud ne vjeruje tvrdnjama okrivljenog da mu nije poznato kako je pred Osnovnim sudom u Nikšiću vođen postupak vezano za davanje izdržavanja njegovoj ćerci J* M*, jer se same presude koja je donijeta u tom parničnom postupku jasno vidi da je okrivljeni imao I punomoćnika – advokata M* R*, dok se iz drugostepene odluke jasno vidi da je čak njegov punomoćnik bio izjavio žalbu protiv odluke Osnovnog suda u Nikšiću, te je logično I realno da je okrivljeni bio obaviješten o vođenju parničnog postupka zbog čega je I angažovao punomoćnika. Takođe sud ne vjeruje tvrdnjama okrivljenog da nije imao mogućnosti da plaća izdržavanje oštećenoj budući da je jasno da je tokom dužeg vremenskog perioda koji je protekao od pravosnažnosti sudske odluke kojom je regulisano pitanje alimentacije u korist J* M*, okrivljeni mogao prodati nepokretnost koju posjeduje u Budvi I tako doći do novca kojim će izmiriti dugovanja po osnovu alimentacije.

Prilikom odlučivanja o krivičnoj sankciji, sud je okrivljenom kao olakšavajuće okolnosti shodno čl. 42 KZ cijenio porodičnost - ista je otac četvoro djece, dok mu je kao otežavajuću okolnost cijenio raniju osuđivanost utvrđenu iz izvoda iz kaznene evidencije im*ći pri tome i vidu da je od prethodne osude protekao duži vremenski period, pa je sud nalazeći da okrivljenom nije bilo nužno izricati efektivnu kaznu zatvora budući da su ispunjeni uslovi iz čl.53 i 54 KZ, istom izrekao uslovnu osudu, pri čemu mu je utvrdio kaznu zatvora u trajanju od 30 dana, pri čemu se ova kazna neće izvršiti ukoliko u roku od jedne godine po pravosnažnosti presude, ne učini novo krivično djelo čime će se ostvariti svrha uslovne osude iz čl.52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.

Sud je obavezao okrivljenog na plaćanje paušalnih troškova krivičnog postupka u iznosu od 30,00 eura, srazmjerno trajanju i složenosti krivičnog postupka i imovnom stanju okrivljenog, shodno čl. 226 i 229 ZKP-a .

Iz iznijetih razloga, primjenom čl.374 ZKP-a odlučeno je kao u izreci presude.

OSNOVNI SUD U NIKŠIĆU dana 27.02.2012.g.

Zapisničar, SUDIJA,
Kontić Milena s.r. Ivan Perović s.r.

ZA TAČNOST OTPRAVKA TVRDI: ZA TAČNOST OTPRAVKA TVRDI:

radnik suda
PRAVNA POUKA: Protiv ove presude dozvoljena je žalba u roku od
8 dana od dana prijema iste preko ovog suda VIŠEM
SUDU PODROGICA