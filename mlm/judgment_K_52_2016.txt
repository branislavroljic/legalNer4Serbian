K.br.16/52
U IME CRNE GORE
OSNOVNI SUD U CETINJU, prvostepeni krivični, sudija Jelena Perović Kovačević, uz učešće Rajke Belade, kao zapisničara, u krivičnom predmetu protiv okrivljenog T. V., iz C. zbog krivičnog djela nedozvoljeno držanje oružja i eksplozivnih materija iz čl. 403 st.1 Krivičnog zakonika Crne Gore, odlučujući o optužnom predlogu Osnovnog državnog tužilaštva u Cetinju Kt br.65/16 od 18.05.2016. godine, koji je na glavnom pretresu zastupao Igor Šćekić, savjetnik u Osnovnom državnom tužilaštvu u Cetinju, nakon glavnog i javnog pretresa održanog dana 27.06.2016.godine, u prisustvu zastupnika optužbe i okrivljenog, donio je i istog dana javno objavio

PRESUDU

OKRIVLJENI: T. V., JMBG ..., od oca J. i majke G. rodjene P. rodjen .... godine u C., gdje i prebiva, državljanin C. G., penzioner, oženjen, otac troje djece, pismen, sa završenom srednjom školom, lošeg imovnog stanja, neosudjivan.

KRIV JE
Zato što je:

Dana 08. marta 2016. godine, u 16,00 časova, u spavaćoj sobi u ormaru svoje kuće u naselju G. b.b. u C., protivno odredbama čl. 5 stav 2 Zakona o oružja, svjestan svog dijela i njegove zabranjenosti, čije je izvršenje htio, bez odgovarajuće isprave o oružju, neovlašćeno držao municiju i to: jednu kutiju metaka cal. , dugi "Parabelu" i jednu kutiju metaka cal. , "Luger Prvi partiznan" od po 25 komada metaka.

- čime je učinio krivično djelo nedozvoljeno držanje oružja i eksplozivnih materija iz čl. 403 stav 1 Krivičnog zakonika Crne Gore.

pa mu sud primjenom citiranog zakonskog propisa te članova 3, 4, 5, 15, 36, 42, 52, 53 i 54 Krivičnog zakonika, te čl. 226, 229 i 374 ZKP-a izriče
USLOVNU OSUDU

Kojom mu prethodno utvrdjuje kaznu zatvora u trajanju od 3 (tri) mjeseci i istovremeno odredjuje da se ista neće izvršiti ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da na ime troškova krivičnog postupka uplati na račun budžetskih sredstava Crne Gore iznos od 50,00 eura na ime sudskog paušala u roku od 15 dana po pravosnažnosti presude pod prijetnjom prinudne naplate.

Na osnovu člana 75 Krivičnog zakonika Crne Gore, prema okrivljenom izriče se
MJERA BEZBJEDNOSTI ODUZIMANJE PREDMETA
Od okrivljenog Č. N. oduzima se po 20 komada metaka cal. , dugi "Parabelu" i "Luger Prvi partiznan", kao predmet izvršenja krivičnog djela.

O b r a z l o ž e nj e
Optužnim predlogom Osnovnog državnog tužilaštva iz Cetinja Kt br.65/16 od 18.05.2016. godine stavljeno je na teret okrivljenom T. V. da je izvršio krivično djelo nedozvoljeno držanje oružja i eksplozivnih materija iz člana 403 st.1 Krivičnog zakonika Crne Gore. Zastupnik opužbe je u završnoj riječi ostao pri podnijetom optužnom predlogu i predložio sudu da okrivljenog oglasi krivim i osudi u zakonu i izrekne mu mjeru bezbjednosti oduzimanja predmeta.

Okriviljeni je tokom postupka u potpunosti priznao izvršenje krivičnog djela i svoju krivicu, navodeći da je u spavaćoj sobi u ormaru držao jednu kutiju metaka kalibra , dugi "Parabelu" i jednu kutiju metaka kalibra "Luge prvi partizn" od po 25 metaka. Objasnio je da je ovu municiju stavio u ormar i ako nije imao pištolj za istu niti je imao oružne listove za municiju, niti bilo kakvo odobrenje državnog organa za držanje municije, te da je znao da mu je za držanje ove municije potrebna dozvola, odnosno odobrenje nadležnog državnog organa. U zavšnoj riječi molio je sud da ga što blaže kazni, jer zna da je kriv i takvo nešto mu se više neće ponoviti.

Imajući u vidu jasno i potpuno priznanje okrivljenog, koje u toku postupka nije ničim dovedeno u sumnju, sud je u dokaznom postupku pročitao izvod iz kaznene evidencije na ime okrivljenog T. V., od koga zavisi vrsta i visina krivične sankcije, nakon čega je na saglasan predlog stranaka primjenom čl. 458 st.2 ZKP-a prekinuo dokazni postupak i nije izvodio ostale dokaze predložene optužnim aktom.

Cijeneći jasno i potpuno priznanje okrivljenog kao dokaz, sud je na nesumnjiv način utvrdio da je okrivljeni dana 08. marta 2016. godine, u 16,00 časova, u spavaćoj sobi u ormaru svoje kuće u naselju G. bb, u C., protivno odredbama čl. 5 stav 2 Zakona o oružja, svjestan svog dijela i njegove zabranjenosti, čije je izvršenje htio, bez odgovarajuće isprave o oružju, neovlašćeno držao municiju i to: jednu kutiju metaka cal. , dugi "Parabelu" i jednu kutiju metaka cal. , "Luger Prvi partiznan" od po 25 komada metaka. Iz odbrane okrivljenog proizilazi da je okrivljeni bio svjestan da drži metke, da nije imao dozvolu nadležnih organa, a da je svjestan da mu je ista bila potrebna, te da se pištoljska municija može držati samo uz odgovrajuće odobrenje, te je bio svjestan da svojom radnjom čini krivično djelo, te da zna da je zabranjeno držati municiju, postupajući dakle sa direktrnim umišljajem kao oblikom krivice, odnosno bio je svjestan svog djela i htio je njegovo izvršenje.

Iz uvida iz kaznene evidencije koja glasi na ime T. V. utvrđeno je da isti ranije nije osuđivan.

Postupajući na prethodno opisani način, okrivljeni je prekrišio odredbu iz čl.5 st. 2 Zakona o oružju, kojim je predviđeno da je dozvoljena nabavka, držanje, nošenje i prenošenje oružja i municije, oružja kategorije "B", za koje je izdata odgovarajuća isprava o oružju. Postupajući na način kako je to određeno izrekom presude, te kršeći citiranu zakonsku odredbu iz čl.5 st. 2 Zakona o oružju, okrivljeni je bio svjestan da vrši krivično djelo pa je to i htio, pa su se u njegovim radnjama ostvarili svi subjektivni i objektivni elementi bića krivičnog djela nedozvoljeno držanje oružja i eksplozivnih materija iz čl. 403 st.1 Krivičnog zakonika Crne Gore.

Prilikom odmjeravanja krivične sankcije sud je cijenio sve okolnosti iz čl. 42 Krivičnog zakonika Crne Gore koje utiču da kazna bude manja ili veća, pa je od olakšavajućih okolnosti sud na strani okrivljenog cijenio priznanje izvršenog krivičnog djela, da je lošeg imovnog stanja, da ranije nije osuđivan, a što je sud utvrdio iz izvoda iz kaznene evidencije na ime okrivljenog, dok otežavajućih okolnosti nije bilo. Imajući uz navedeno u vidu i ličnosti okrivljenog kao izvršioca i stepen krivice za izvršeno krivično djelo, sud je mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela čime će u potpunosti biti ostvarena svrha izricanja uslovne osude iz čl. 52 Krivičnog zakonika Crne Gore, a u okviru opšte svrhe izricanja krivičnih sankcija iz čl.4 st.2 Krivičnog zakonika.

Sud je takođe, shodno čl. 75 Krivičnog zakonika, okrivljenom Č. N. izrekao mjeru bezbjednosti da se istom oduzime po 20 komada metaka cal. , dugi "Parabelu" i "Luger Prvi partiznan", kao predmeti izvršenja krivičnog djela, prednje kod činjenice da je po 5 metaka iskorišćeno prilikom vještačenja broj 244/16-1323-1 u Forenzičkom centru MUP UP.

Odluka o troškovima donijeta je shodno čl. 226 i 229 Zakonika o krivičnom postupku, a isti se odnose na ime sudskog paušala u iznosu od 50,00€ koji je određen shodno složenosti predmeta, dužini trajanja postupka i imovinskim prilikama okrivljenog.

Na osnovu izloženog, a shodno čl. 374 Zakona o krivičnom postupku, odlučeno je kao u izreci presude.

OSNOVNI SUD U CETINJU

Dana 27.06.2016. godine
ZAPISNIČAR SUDIJA
Rajka Belada,s.r. Jelena Perović Kovačević,s.r.

PRAVNA POUKA:

Protiv ove presude dozvoljena je žalba Višem
sudu u Podgorici, a preko ovog suda, sve u roku
od 8 dana, od dana prijema pisanog otpravka iste.

ZTO: Rajka Belada