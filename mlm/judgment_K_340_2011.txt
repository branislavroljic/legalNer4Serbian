K. br. 340/11
U IME CRNE GORE
OSNOVNI SUD U BIJELOM POLJU, prvostepeni krivični sudija pojedinac Dragan Mrdak, sa nameštenikom suda Jocović Milicom, zapisničarem, u krivičnom predmetu protiv okrivljenog F.S.a iz Bijelog Polja, zbog krivičnog djela izdavanje čeka i sredstava bezgotovinskog plaćanja bez pokrića iz čl. 263 st. 3 u vezi st. 2 Krivičnog zakonika, rjšavajući po optužnici, ODT-a iz B. Polja, KT. br. 518/10 od 24.01.2011. godine, nakon održanog usmenog glavnog i javnog pretresa, u prisustvu zamjenika u ODT-a Zvrko Denisa, okrivljenog F.S.a i prestavnika oštećenog DOO '' P.G.O.Z., dana 10.10.2011. godine, donio je i javno objavio:

P R E S U D U
Okrivljeni F.S.O JMBG ...., od oca M. i majke R., rodjene Š., rodjen .... godine u Bijelom Polju, sa prebivalištem u mjestu rodjenja R.R., opština Bijelo Polje,, državljanin Crne Gore, po zanimanju privatnik, razveden, otac troje maloljetne djece, pismen, sa završenom srednjom školom, srednjeg imovnog stanja, osuđivan presudom Osnovnog suda u Bijelom Polju K.br.115/97 od 03.03.1997 godine, zbog krivičnog djela iz čl. 33 Zakona o inspekcijskoj kontroli na 30 (trideset) dana zatvora uslovno za jednu godinu.

- na osnovu čl. 373 st. 1 tač. 2 Zakonika o krivičnom postupku
OSLOBAĐA SE OD OPTUŽBE
Da je:

-dana 20. 09. 2008. godine, u Bijelom Polju, kao odgovorno lice u DOO '' S.C.iz Bijelog Polja, izdao mjenicu serije AA 0453792 na iznos od 11.853,87 € za robu koju je u toku 2008. i 2009. godine preuzeo od oštećenog DOO P.G.'' iz Bijelog Polja, iako je znao da DOO '' S.C.'' nije imalo pokriće na svom žiro računu u vrijeme izdavanja mjenice i time tom društvu, a na štetu oštećenog DOO '' P.G.'' pribavio protivpravnu imovinsku korist u iznosu od 11.153,87 €,
- čime bi izvršio krivično djelo izdavanje čeka i sredstava bezgotovinskog plaćanja bez pokrića iz čl. 263 st. 3 u vezi st. 2 Krivičnog zakonika,
- jer nije dokazano da je izvršio krivično djelo za koje je optužen.

Troškovi postupka padaju na teret budžeta CG.

Oštećeni DOO "P.G." iz Bijelog Polja se radi ostavarivanja imovinsko - pravnog zahtjeva upućuje na parnični postupak.

O b r a z l o ž e nj e
Optužnicom ODT-a iz B.Polja, KT. br. 518/10 od 24.01.2011 . godine, optužen je F.S.o iz Bijelog Polja, zbog krivičnog djela izdavanje čeka i sredstava bezgotovinskog plaćanja bez pokrića iz čl. 263 st. 3 u vezi st. 2 Krivičnog zakonika.

Presudom ovog suda K. br. 65/11 od 04.05.2011. godine optuženi F.S.o je oglašen krivim za krivično djelo izdavanje čeka i sredstava bezgotovinskog plaćanja bez pokrića iz čl. 263 st. 2 u vezi st. 1 KZ i istom je izrečena uslovna osuda kojom mu je utvrdjenja kazna zatvora od 5 (pet) mjeseci i odredjeno da se ista neće izvršiti ukolilo okrivljeni u roku od 2 (dvije) godine ne učini novo krivično djelo.

Rješenjem Višeg suda u Bijelom Polju Kž.br. 652/11 od 05.07.2001. godine ukinuta je ova presuda i predmet vraćen na ponovno sudjenje.

Glavni pretres je održan i zaključen dana 10.10.2011. godine u prisustvu zamjenika u ODT-u Zvrko Denisa okrivljenog F.S.a i predstavnice oštećenog DOO "P.G.s" O.Z.e.

U završnoj riječi zamjenik u ODT-u je istakao: - da je izvedenim dokazima na glavnom pretresu utvrdjeno da je okrivljeni izvršio krivično djelo. Dodao je da je propisivanjem krivičnog djela izdavanje čeka i sredstva bezgotovinskog plaćanja zakonodavac imao u vidu uvodjenje fiskalne discipline izmedju privrednih subjekata. U toku postupka je utvrdjeno da je okrivljeni izdao mjenicu i da u vrijeme njenog izdavanja nije imao pokrića na računu svog preduzeća, te je time pribavio imovinsku korist i počinio krivično djelo stavljeno mu na teret. Predložio je da ga sud osudi po zakonu i da mu izrekne uslovnu osudu.

U završnoj riječi predstavnica oštećenog preduzeća DOO ''P.G.s'' iz Bijelog Polja O.Z.a u ime oštećenog DOO ''P.G.s'', pridružila se krivičnom gonjenju protiv okrivljenog i prema istom istakala imovinsko pravni zahtjev.

Okrivljeni F.S.o je u svojoj odbrani u bitnom istakao: da je između preduzeća DOO ''P. - g.'' vlasnika R.a i njegovog preduzeća S.C.postojala dugogodišnja saradnja i da su njegovo preduzeće i ''P.G.'' zaključili ugovor o poslovnoj saradnji u kom ugovoru je sadržano da će ''P.-g.'' snadbijevati ''Santos komerc'' robom široke potrošnje. U vrijeme kada je izdao mjenicu žiro račun njegovog preduzeća nije bio blokiran i na računu preduzeća bilo je sredstava. Ne sjeća se datuma kada je izdao mjenicu istu je bjanko potpisao u njoj nije ispunjavao druge podatke datum izdavanja dospjelosti i ostale podatke jer je imao povjerenja u vlasnika ''P.G.a i mislio je da neće imati problema oko plaćanja robe. Smatra da rijetko koje preduzeće u momentu izdavanja mjenice ima na svom žiro računu iznos novca na koji izdaje mjenicu. On nije ni u jednom navratu uzeo robu u iznosu na koji glasi mjenica već je od DO ''P.G.'' povremeno uzimao robu i novčani iznosi su bili mnogo veći od novčanog iznosa na koji mjenica glasi. Vršio je periodične uplate za robu i na kraju je ostao dug na iznos od 11.853,87 €, na koji iznos mjenica glasi, a u medjuvremenu je putem kompenzacije djelimično smanjio dug i preduzeću ''P. - g.'' ne duguje iznos na koji mjenica glasi. Nije imao namjeru da svom preduzeću a na štetu preduzeća P.G.pribavi imovinsku korist već zbog ekonomske krize i trenutne finansijske situacije nije bio u mogućnosti da na vrijeme isplati dug. Nesporno je da P.G.u duguje novac ali će sa vlasnikom istog naći rješenje kako bi mu isplatio dug. Žiro račun njegovog preduzeća nije bio u blokadi ni u vrijeme kada je izdao mjenicu kao ni u vrijeme kada je mjenica podnijeta na naplatu već je blokiran kasnije od strane ''P. - g.''. Na glavnom pretresu dodao je da ne spori dug prema ''P.-g.' da se radilo o poslovnom odnosu i povjerenju a da su sporne činjenice vezane za mjenicu jer je mjenicu potpisao potpuno bjanko u njoj nije bio sadržan datum izdavanja, datum dospijeća, novčani iznos mjenične obaveze, već je mjenicu samo potpisao i opečatio pečatom svog preduzeća u njoj nije bio nikakav drugi podatak jer se radilo o poslovnom odnosu na povjerenje. Mjenicu je predao komercijalisti ''P.- g."-a K.. Između njegovog preduzeća i P.G.a trajala je kontinuirana saradnja, on je od P.G.a dobavljao robu po veleprodajnim cijenama, mjenica je mogla glasiti i na iznos od 5.000,00 €, i na iznos od 50.000,00 €, zavisno od toga koliko je dugovao u momentu kada je '' P.G.' ' mjenicu podnio na naplatu. Bjanko mjenicu kritičnog dana nije popunio '' P.G.'', već je isti mjenicu popunjavao tek kad bi imao problema sa kupcima oko plaćanja peuzete robe. Sa ''P.G.om" je poslovao nekih godinu dana nakon što je potpisao mjenično ovlašćenje i mjenicu, od istih je preuzimao robu, djelimično vršio plaćanje robe, a ''P.G.'' je najvjerovatnije aktivirao mjenicu u momentu kada je bio veći dug i kada je on prestao da istima vrši uplate, pošto je njegova firma '' S.K.'' u jednom momentu zapala u probleme, tako da nije mogao vršiti dospjela plaćanja. Mjenično ovlašćenje je takodje samo potpisao i opečatio u njemu nije bio sadržan iznos i datum sačinjavanja jer se u tom trenutku nije znalo da li će doći do naplate preko mjenice ili pak preko suda jer se radilo o poslovnom odnosu na povjerenje. Mjenica i mjenično ovlašćenje su bili bjanko i služili su samo kao sredstvo obezbjeđenja za slučaj da njegovo preduzeće prestane sa plaćanjem P.G.u i da mu na taj način isti blokira račun. U momentu potpisivanja mjenice i mjeničnog ovlašćenja nije se znalo koji je iznos mjenične obaveze i kada će ista dospjeti za naplatu i biti aktivirana a to nije znao ni ''P.G.''. Mjenicu i mjenično ovlašćenje potpisao je dana kada je sa preduzećem ''P.G.'' zaključio ugovor o poslovnoj saradnji , radilo se o odnosu na povjerenje jer je njemu P.G. davao robu na povjerenje, a on je P.G.u pristao da potpiše i ovjeri bjanko mjenicu na povjerenje i mjenica je mogla glasiti i na 100.000,00 € i oni su se mogli sporiti oko sadržine mjenice. Prije zaključivanja ugovora o poslovnoj saradnji sa ''P.G.om'', sa istima je kontinuirano poslovao uzimajući robu u dosta velikim iznosima, stalno su poslovali na povjerenje i prije toga ''P.G.'' nije tražio od njega da ovjeri i potpiše mjenicu. Prilikom potpisivanja i ovjere mjenice nije bilo razgovora koliko će mjenica važeti jer se radilo o odnosu povjerenja, moglo se desiti da mjenica nikada ne bude aktivirana i da je ne potpuni ''P.G.'', pa je on iz tog razloga potpisao bjanko mjenicu, računajući da će uspješno poslovati da nikad neće zapasti u dugove, odnosno da će njegovo preduzeće moći da plaća preuzetu robu. ''P.G.u ''je plaćao po različitim računima nekad cjelokupan račun, nekad djelimično, na kraju se nagomilao dug na 11.000,00 €, na koji iznos je ''P.G.'' naknadno kada je procijenio da njegovo preduzeće neće moži da plaća dospjele obaveze popunio mjenicu. U momentu kada je potpisao i ovjerio mjenicu ''P.G.u'' nije ništa dugovao jer su tog dana zaključili ugovor o poslovnoj saradnji i na mjenici nije mogao stajati nikakav iznos novca. ''P.G.'' nije zloupotrijebio njegov dug i u mjenici je popunio tačne podatke u pogledu iznosa duga. Na glavnom pretresu dodao je: - da se u konkretnom slučaju radilo o dužničko-povjerilačkom odnosu, on je sa DOO "P.G.s" imao ugovor o poslovnoj saradnji kojim ugovorom je bilo regulisano da je njega "P.G.s" snadbijeva robom, a da on plaća račune za robu, mjenica koju je izdao "P.G.s"-u služila je da se "P.G.s" naplati ako on u momentu sravnjenja bude imao duga prema "P.G.s"-u. Mjenicu nije izdao kao garnciju plaćanja za preuzetu robu jer na istoj nema datuma izdavanja, datuma dospjeća ni novčanog iznosa koje je podatke popunio "P.G." bez njegovog ovlašćenja. "P.G.s"- u je iz poslovnog odnosa ostao dužan odredjeni novčani iznos pošto je bio u finansijskim teškoćama, a i danas preko svoje firme ima kredite koje mu drugi plaćaju i nije bio u stanju da "P.G.s"-u plati dug niti je imao namjeru da isto preduzeće prevari niti će ga prevariti.zadnjih 15-est godina bio je vlasnik nekoliko preduzeća preko istih je poslovao sa DOO "P.G.s" sa kojima nije imao nikakvih problema, ali zbog svjetske ekonomske krize i krize njegovog preduzeća nije mogao da izmiri dug "P.G.s"-u. Istakao je, da sa DOO"P.G.s"-om nije imao nikakav dogovora sa kojih rčuna će im plaćati, njegovo preduzeće je posjedovalo više računa kod različitih banaka, te nije bilo bitno sa kojih računa će "P.G.s"-u plaćati dospjelu robu, dio robe koju je od njih preuzeo nije uspio da proda, ista je propala, istekli su rokovi za robu, pa je otpisao, dio robe je prodao i od ovog novca je plaćao "P.G.s"- u preko računa, a dio robe koji je preuzeo od "P.G.s"-a mu je ostao kod naroda kao veresija, što nije naplatio do danas niti je potom mogao platiti "P.G.s"-u. Istakao je, da DOO "P.G.s" nije imao ovlašćenje da bjanko mjenicu koju je on samo potpisao, sami popune i podnesu na naplatu.

U završnoj riječi okrivljeni je istakao: - da bi stajala optužba za krivično djelo za koje ga tereti tužilac, tužilac je nedvosmisleno morao dokazati kada i kojeg datuma je izdata mjenica, na koji iznos i kada je rok dospjeća. Ne stoji tužiočeva tvrdjnja da je izdao mjenicu bez pokrića iz razloga što tužilac nije dokazao tačan datum izdavanja mjenice, niti je to sud mogao utvrditi, niti on to zna. Postoji mogućnost da je mjenica izdata i dana kada je imao novac na računu za dugovanja u tom trenutku. Tužilac nije pružio materijalni dokaz da je mjenica izdata dana kada njegovo preduzeće nije imalo novca na računu. Njegovo preduzeće je imalo ugovor o poslovnoj saradnji sa preduzećem "P.G.s", te se iz ovoga vidi da se radilo o povjerilačko - dužničnom odnosima, odnosno obligacionim odnosima i da ne postoje elementi krivičnog djela. Sa preduzećem "P.G." imao je decenijsku saradnju, u toj saradnji on je uvijek bio kupac, a oni prodavci i cijelo vrijeme nijesu imali spor oko isplate duga. Medjutim, zbog svjetske ekonomske krize koja je uzrokovala smanjen obim posla i koja je njega dovela u tešku finansisku situaciju nije uspio da dugovanja prema "P.G.s"-u plati na vrijeme, a da se nalazi u teškoj situaciji, potvrdjuje činjenica da neplaća kredite koje ima kod poslovnih banaka. Zbog finansijske situacije u poslovanju ugrožena je egzistencija njegove porodice i djece koju izdržava, a dosad nije optuživan za ista ili slična krivična djela, te i iz toga proizilazi da na njegovoj strani ne stoje elementi krivičnog djela stavljenog mu na teret. On je pošten gradjanin i svojevoljno i namjerno ne bi bilo šta stekao i nikakvu protiv - pravnu imovinsku korist. Tražio je da ga sud oslobodi.

Radi utvrdjivanja odlučnih činjenica i donošenja pravilne i zakonite odluke,sud je u dokaznom postupku na glavnom pretresu izveo sledeće dokaze: saslušao u svojstvu svjedoka predstavnika oštećenog '' P.G.'' O.Z.u, pročitao iskaz svjedoka K. Ismeta sa zapisnika o glavnom pretresu od 04.05.2011. godine, pročitao nalaz i mišljenje sudskog vještaka ekonomske struke D.Ć.a od 29.12.2010. godine, izvršio uvid u kopiju mjenice serije AA 0453792 izdate dana 20.09.2008. godine, sa danom dospijeća 05.06.2009. godine, izvršio uvid u kopiju mjeničnog ovlašćenja na mjeničnog dužnika DOO S.C.B. Polje od 20.09.2009. godine, izvršio uvid u kopiju naloga za naplatu od 05.06.2009. godine, izvršio uvid u finansijsku karticu za DOO S.C.od 26.07.2010. godine, izvršio uvid u izvod '' E.B.'' AD Podgorica broj 0509/10 od 19.08.2010. godine, izvršio uvid u stanje na računu S.C.DOO na dan 20.09.2008. godine, izvršio uvid u dopis ''Opportunity banke'' Bijelo Polje od 06.06.2009. godine, izvršio uvid u izvod br. 31 Podgoričke banke "Sosiete Generale Group" i izvršio uvid u izvod iz KE za okrivljenog.

Okrivljeni i predstavnica oštećenog su istakli: - da oni sada ne posjeduju ugovor o poslovnoj saradnji br. 200/08, te sud iz ovog razloga nije mogao postupiti po ukidnim navodima, odnosno izvršiti uvid u isti ugovor.

Cijeneći odbranu okrivljenog i dokaze pojedinačno i u medjusobnoj vezi shodno čl. 370 st. 3 Zakonika o krivičnom postupku, sud je utvrdio činjenično stanje i na osnovu tako utvrdjenog činjeničnog stanja zaključio da nije dokazano da je okrivljeni izvršio krivično djelo stavljeno mu na teret.

Odbranu okrivljenog da je mjenica u momentu potpisivanja bila bjanko bez ikakve sadržine i da u njoj nije bilo sadržano, kad je izdata na koji iznos, kad dospijeva, da u momentu potpisivanja mjenice "P.G.s"-u nije ništa dugovao da je posle potpisivanja mjenice vršio plaćanja "P.G.s"-u za preduzetu robu sa različitih računa svog preduzeća, a da sa "P.G.s"-om nije imao dogovor sa kojih računa će im plaćati i da nije imao namjeru da izdavanje mjenice svom preduzeću pribavi protivpravnu imovinsku korist, sud je prihvatio jer je ovakva njegova odbrana potvrdjena izvedenim dokazima u toku postupka. Naime, iz iskaza svjedoka K. Ismeta proizilazi da je on zaposlen u DOO P.G.na poslovima menadžera prodaje što izmedju ostalog podrazumijeva i sklapanje ugovora sa kupcima izdavanje robe, pravljenje zaključnica, sačinjavanje prateće dokumentacije koja ide uz ugovor, mjenice, i mjenična ovlašćenja. P.G.je sa DOO '' S.K.'' vlasništvo F.S.a poslovao negdje od 2008 godine, kada je u septembru mjesecu F. došao kod njih u firmu s namjerom da od njih kao veleprodavaca kupi robu. Tom prilikom sa F.em je zaključio ugovor o međusobno poslovnoj saradnji, a prilikom zaključivanja ovih ugovora imali su praksu da im kupac popuni mjenicu. Mjenicu koju je potpisao i ovjerio F. bila je bjanko, a nije se mogao sjetiti da li je istog dana F. od njih preuzeo neku robu, moguće je da je naručio neku robu. U momentu kada je F. potpisao mjenicu on im nije ništa dugovao, već je robu naknadno naručio. Sa F.em su poslovali sledećih par godina, F. je nešto plaćao, u jednom momentu je njegov dug prešao 10.000,00 €, pa su oni procijenili da on neće moći da im plati dug te su popunili mjenicu na iznos trenutnog i konačnog duga F.eve firme i podnijeli je na realizaciju, međutim na njegovom računu nije bilo novca i nije mu dalje poznato šta se dešavalo sa mjenicom. Iskaz ovog svjedoka sud je u potpunosti prihvatio kao jasan, logičan i uvjerljiv ničim doveden u sumnju, nesračunat na otežavanje ili pak olakšavanje krivičnopravnog položaja okrivljenog a u potpunosti potvrđen navodima iz odbrane okrivljenog te sadržinom pisanih dokaza.

Iz mjenice serije AA0453792 i mjeničnog ovlašćenja od 20.09.2008. godine utvrdjuje se da je izdavalac (trasant) iste bilo preduzeće DOO S.C.iz Bijelog Polja i da je mjenicu i mjenično ovlašćenje u ime izdavaoca potpisao okrivljeni F.S.o.

Iz dopisa AD ''Opportunity banke'' od 08.06.2009. godine utvrdjuje se da je mjenica serijskog broja AA0453792 trasanta DOO S.C.iz Bijelog Polja, remitenta DOO ''P.G.s'' iz B. Polja bila dostavljena AD ''Opportunity banci'' na naplatu dana 05.06.2009. godine, i da je ista vraćena DOO ''P.G.s'' iz razloga što mjenični dužnik na svom žiro računu koji se vodio kod ''Opportunity banke'' br.540-302-15 nije imao sredstava za izvršenje mjenične obaveze, iz čega proizilazi da je mjenicu remitent bez protesta podnio na naplatu kod ''Opportunity banke'' , odnosno u skladu sa mjeničnim ovlašćenjem.

Iz dopisa ''Erste bank'' AD Podgorica filijala Bijelo Polje od 19. 08.2010 godine,utvrdjuje se da dana 20.06.2008. godine žiro račun DOO S.C.broj 540-302-15 nije bio u blokadi i da je na žiro računu bilo novčanih sredstava u iznosu od 16,36 €, kao i da dana 20.09.2008 godine, navedeni račun nije bio u blokadi i da je na njemu bilo 11,06 €.

Iz nalaza i mišljenja vještaka ekonomske struke D.Ć.a proizilazi da je DOO S.C.iz Bijelog Polja preduzeću DOO '' P.G.'' iz Bijelog Polja izdalo mjenicu kao sredstvo obezbeđenja plaćanja na iznos od 11.853,87 €, za kupljenu robu u 2008 i 2009 godini. S.C.je izdao i mjenično pismo-ovlašćenje za korisnika blanko potpisanih mjenica kao i mjenicu serijskog broja AA0453792. DOO S.C.je dana 20.09.2008 godine, - dana kada je izdao mjenicu od oštećenog DOO ''P.G.'' preuzeo robu po osnovu sedam računa u ukupnom iznosu od 2.274,51 € a DOO S.C.i posle 20.09.2008 godine je kupovao robu kod oštećenog te je stanje duga u 2008 godini iznosilo 7.849,82 €. Dug DOO S.C.prema DOO ''P.G.'' na dan 20.05.2009 godine bio je 11.153,87 € a što je stanje duga i na dan podnošenja mjenice na naplatu dana 05.06.2009 godine. Iznos naznačen na mjeničnom pismu - ovlašćenju jednak iznosu na mjenici koja je dospjela za naplatu dana 05.06.2009 godine kada je istu oštećenom preduzeću DOO ''P.G.'' podnijelo na naplatu ''Opportunit banci '' AD u B. Polju koja mjenica nije realizovana zbog nedostatka srestava na žiro računu kod DOO S.C.te je ista dana 06.06.2009 godine, od strane banke vraćena oštećeno preduzeće DOO ''P.G.''.Vještak je mišljenja da je datum na mjeničnom pismu -ovlašćenju isti kao i datum izdavanja kao na mjenici a to je 20.09.2008 godine, da žiro račun preduzeća DOO S.C.nije bio blokiran ni na dan izdavanja mjenice ni na dan dospijeća mjenice na naplatu ali na istom nije bilo novčanih sredstava u iznosu naznačenom u mjenici te mjenicu nije bilo moguće realizovati. Da je dug preduzeća DOO S.C.prema oštećenom DOO ''P.G.'' na dan izdavanja mjenice 20.09.2008 godine, iznosio 2.274,51 €. A da je dug preduzeća DOO S.C.prema oštećenom DOO ''P.G.'' na dan podnošenja mjenice na naplatu 05.06.2009 godine, iznosio 11.153,87 € i isti je i na dan izvršenog vještačenja dana 29.12.2010 godine. Prilikom ocjene nalaz i mišljenja vještaka sud je imao u vidu da je vještak prilikom vjštačenja u potpunosti prihvatio podatke sadržane u mjenici koji se odnose na datum izdavanja mjenice, iznos mjenične obaveze u momentu izdavanja, a koje podatke je osporio okrivljeni, te sud prihvatajući odbranu okrivljenog, i navode iz iskaza svjedoka K.a, i cijeneći predmetnu mjenicu u smislu Zakona o mjenici (sl. RCG br. 45/05 od 28.07.2005. godine), nije prihvatio nalaz vještaka u dijelu nalaza gdje se vještak izjasnio da je dan izdavanja mjenice 20.09.2008. godine. Sud je prihvatio nalaz i mišljenje vještaka u dijelu nalaza i mišljenja koji se odnosi na iznos konačnog duga preduzeća DOO "S.C." prema preduzeću DOO "P.G." kao realan i objektivan, dat po osnovu činjenica sadržanih u knjigovodstvenoj dokumentaciji kod oštećenog DOO ''P.G.'' po pravilima struke i nauke
Iz izvoda br. 31 Podgoričke banke "Societe Generale Group" utvrdjuje se da se izvod odnosi na ime "Santos Comers" i da je dana 05.12.2008. godine u korist žiro-računa preduzeća DOO "P.G." iz B.Polja br. 550-0000000005969-24 uplaćen iznos od 2.500,00 € sa žiro-računa preduzeća DOO "Santos Comers" br. 550-0000000009641-66, a svrha je bila uplata računa.

Iz sadržine pisanih dokaza proizilazi da je preduzeće okrivljenog DOO"S.C." imalo više računa kod različitih banaka i to kod "Erse bank" AD Podgorica filijala B.Polje, AD "Opportunity banka" Filijala B.Polje, Podgoričke banke "Societe Generale Group", da je predmetna mjenica podnijeta na naplatu AD "Opporunity" banci dana 05.06.2009. godine na kom računu preduzeća okrivljenog tada nije bilo novčanih sredstava, da je DOO "S.C." dana 19.08.2010. godine na svom računu kod AD "Erste" banka imo novca od 16,36 €, a da je DOO "S.C." dana 05.12.2008. godine sa svog žiro računa kod Podgoričke banke "Societe Generale Group" izvršilo plaćanje DOO "P.G.s"-u 2.500,00 € na ime uplate računa, koje činjenice potvrdjuje navode iz odbrane okrivljenog da je njegovo preduzeće posjedovalo više računa kod različitih banaka i da je sa ovih računa njegovo preduzeće nakon zaključivanja ugovora o medjusobnoj poslovnoj saradnji DOO "P.G.s"-u vršilo plaćanje za preuzetu robu.

Okrivljeni se branio da se iz predmetne mjenice nijesu mogli utvrditi podaci o tome kad je mjenica izdata, kad mjenica dospijeva za naplatu i koji je iznos mjenične obaveze na dan izdavanja koju odbranu je sud prihvatio, jer po kazivanju svjedoka K.a na dan potpisivanja mjenice preduzeće okrivljenog, preduzeću DOO "P.G.s"-u nije dugovalo nikakav novac, pa zbog nemogućnosti da se izvrši uvid u ugovor o medjusobnoj poslovnoj saradnji br. 208 zaključen izmedju DOO "S.C." i DOO "P.G.s", sud je prihvatio ove navode iz odbrane okrivljenog.

U činjeničnom opisu predmetne optužnice ODT-e je predstavljeno: - da je okrivljeni kao odgovorno lice u DOO "S.C." dana 20.09.2008. godine izdao mjenicu na iznos od 11.853,87 € za robu koju je u toku 2008. i 2009. godine preuzeo od oštećenog DOO "P.G.s" što je po ocjeni ovog suda kontradiktorno činjenično stanje ako se ima u vidu da je okrivljeni mjenicu navodno izdao 20.09.2008. godine, kada po kazivanju svjedoka K.a preduzeće okrivljenog nije ništa dugovalo preduzeću "P.G.s" i to za buduće račune do kraja 2008. i za račune iz 2009. godine, pa je nelogično da je okrivljenom dana 20.09.2008.godine bilo poznato da li će i koliko će do kraja 2008. godine i sledeće godine - 2009. njegovo preduzeće dugovati preduzeću "P.G.s" za preuzetu robu.

Iz nalaza i mišljenja vještaka ekonomske struke proizilazi da je na dan podnošenja mjenice na naplatu 05.06.2009. godine dug preduzeća okrivljenog prema preduzeću DOO "P.G.s" iznosio 11.153,87 €, za koji iznos je predmetnom optužnicom predstavljeno da je okrivljeni pribavio protiv-pravnu imovinsku korist, a iz mjenice proizilazi da je ista popunjena na iznos od 11.853,87 €. Dakle, na veći iznos duga od stvarnog duga preduzeća "S.C." prema preduzeću DOO "P.G.s" na dan 05.06.2009. godine što znači da su u mjenici unijeti različiti podaci o iznosu mjenične obaveze od podataka stvarnog duga iz čega proizilazi da je preduzeće okrivljenog na nekom od svojih računa vodjenih kod različitih banaka moglo imati pokriće za iznos stvarnog duga, od 11.153,87 ali ne i za pokriće duga sadržanog u mjenici od 11.853,87 €, podnijetoj na naplatu "Opportunity" banci.

Kod ovih činjenica opravdano je okrivljeni isticao u svojoj odbrani da on nije znao da li će i kada će predmetna mjenica biti aktivirana i na koji iznos, odnosno koliko i kada je bio dužan da ima novca na žiro-računima svojeg preduzeća i za koliku mjeničnu obavezu da li će u opšte doći do naplate preko mjenice, a da to nije znao ni "P.G.s", odnosno da se radilo o poslovanju na povjerenje i da se moglo desiti da mjenica ne bude aktivirana a što je potvrdio i svjedok K. Ismet koji je istakao, da su sa F.em poslovali nakon potpisivanja mjenice nekih par godina da je F. nešto plaćao i da kada je njegov dug prešao 10.000,00 € oni su tada procijenili da on to neće moći da im plati, te su popunili mjenicu na iznos tadašnjeg a i konačnog duga F.eve firme, te iz ovih činjenica proizilazi da je mjenica potpisana bez označavanja datuma izdavanja i bez sporazuma koliko će mjenica važiti uz postojanje sporazuma izmedju preduzeća okrivljenog i oštećenog DOO "P.G.s" da DOO"P.G.s" može istu aktivirati, s tim što izmedju njih nije precizirano kada i na koji iznos, te pošto je datum izdavanja bitan elemenat mjenice, a okrivljeni nije znao u momentu potpisivanja mjenice da li će, kada i na koji iznos mjenica biti aktivirana i nije imao jasan i precizan dogovor sa DOO "P.G.s" posle koliko vremena i na koji iznos duga će oni aktivirati mjenicu, to je po ocjeni suda kod ovakve situacije i nejasnog i nedefinisanog dogovora oko važenja mjenice (roka dospjeća) i iznosa mjenične obaveze na koji će mjenica biti aktivirana, okrivljeni je opravdano očekivao da od strane oštećenog preduzeća bude pozvan da plati dug i upozoren da će mjenica biti aktivirana. Svjedok K. istakao, da su mjenicu aktivirali "po sopstvenoj procjeni", te na strani okrivljenog nije postojala svijest ni saznanje, kad i u kom iznosu treba da ima novca na računima svog preduzeća i za koliku mjeničnu obavezu.

Po izjavi svjedoka K.a nakon potpisivanja mjenice okrivljeni im je nešto plaćao za preuzetu robu, a poslovni odnos je bio kontinuiran i na povjerenje, pa kod opšte poznate činjenice da je u to vrijeme bila globalna ekonomska kriza i navoda iz odbrane okrivljenog da mu je nešto od preuzete robe propalo, da mu je nešto ostalo nenaplaćeno kao veresija, te činjenice da je poslovni odnos nakon potpisivanja mjenice duže trajao i da je mjenica mogla biti aktivirana i u neko drugo vrijeme kada je preduzeće okrivljenog oštećenom preduzeću dugovalo više ili manje novca od novčanog iznosa na koji predmetna mjenica glasi i kada je moglo imati pokriće za tadašnju mjeničnu obavezu po ocjeni suda potpisivanjem ove mjenice okrivljeni nije išao za tim da stekne protivpravnu imovinsku korist.

Članom 3 Zakona o mjenici (sl.list RCG br. 45/05 od 28.07.205. godine) izmedju ostalog propisano je da trasirana mjenica sadrži: "bezuslovni uput da se plati odredjena svota novca; označenje dospjelosti a čl. 4 istog zakona propisano je da "isprava koja ne sadrži bilo koju od elemenata iz čl. 3 ne vrijedi kao trasirana mjenica, s tim što trasirana mjenica u kojoj nije označena dospjelost smatra se kao mjenica po vidjenju". Članom 34 istog Zakona propisano je da se:"mjenica može izdati po vidjenju; na odredjeno vrijeme po viđenju; na odredjeno vrijeme od dana izdavanja i na odredjeni dan i da su ništave mjenice u kojima je dospjelost drukčije naznačena". A iz izvedenih dokaza iskaza svjedoka K.a proizilazi da su oni iz DOO "P.G.s" dospjelost mjenice označili po sopstvenoj slobodnoj procjeni koju dospjelost navedeni Zakon o mjenici ne poznaje što predmetnu mjenicu čini ništavom. Predmetna trasirana mjenica u momentu potpisivanja takodje nije sadržala "bezuslovni uput da se plati odredjena svota novca", te po ovom osnovu ista nije vrijedjela kao trasirana mjenica.

Pošto iz izvedenih dokaza sud na nesumljiv način nije mogao utvrditi da je okrivljeni izvršio krivično djelo stavljeno mu na teret, to je istog imajući u vidu načelo "in dubio pro reo" po kome činjenice koje idu na teret okrivljenom na nesumljiv način moraju biti dokazane, to je istog zbog nedostatka dokaza oslobodio od optužbe.

Sud je shodno čl. 230 ZKP-a odlučio da troškovi postupka padaju na teret budžeta CG.

Oštećeni DOO "P.G.s" je u smislu čl. 239 st. 3 ZKP-a upućen na parnični postupak radi ostvarivanja imovinskopravnog zahtjeva.

Iz iznijetih razloga shodno čl. 373 st. 1 tač.2 Zakonika o krivičnom postupku odlučeno je kao u izreci presude.

OSNOVNI SUD U BIJELOM POLJU

Dana 10.10.2011. godine
ZAPISNIČAR Predsjednik vijeća - sudija
Milica Jocović s.r. Dragan Mrdak s.r