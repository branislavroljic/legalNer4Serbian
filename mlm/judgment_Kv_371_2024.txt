Kv. br. 371/24
U IME CRNE GORE
OSNOVNI SUD U PODGORICI, po predsjednici vijeća sutkinji Željki Jovović, uz učešće samostalne referentkinje Danijele Rajković kao zapisničarke, u krivičnom predmetu protiv okrivljenog B.Č., zbog izvršenja krivičnog djela zloupotreba položaja u privrednom položaju iz čl. 272 st. 2 u vezi st. 1 u vezi sa čl. 49 Krivičnog zakonika Crne Gore, po optužnom predlogu ODT Podgorica Kt. br. 1584/22 od 21. 03. 2024. godine, nakon pravosnažnosti rješenja o usvajanju sporazuma o priznanju krivice, dana 15. 04. 2024. godine donio je

P R E S U D U
Okrivljeni:

B.Č., JMB ..., od oca D. i majke S., rođene B., rođen ..... godine u P., sa prebivalištem u mjestu rođenja Š., ....., Z., državljanin CG, pismen, završio srednju školu, po zanimanju komercijalni tehničar, oženjen, otac dvoje djece, srednjeg imovnog stanja, neosuđivan, protiv kojeg se ne vodi postupak za drugo krivično djelo.

Kriv je

Što je:

U periodu od 01. 01. do 01. 10. 2022. godine, u P., svjestan svog djela čije je izvršenje htio i znajući da je isto zabranjeno, u namjeri da sebi pribavi protivpravnu imovinsku korist, prisvojio pokretne stvari koje su mu povjerene na radu u oštećenom privrednom društvu "13. J.P. AD" iz P., na način što kao radnik oštećenog, zaposlen na radnom mjestu računopolagač u maloprodajnom objektu W.S. "V.", nije vršio evidenciju prodate robe - rakije i vina kroz kasu i druge vrste evidencija, već je po izvršenoj prodaji robe kupcima, novac zadržavao za sebe, i na taj način nije evidentirao prodaju robe u ukupnoj vrijednosti od 4.765,85 €, u kom iznosu je sebi pribavio protivpravnu imovinsku korist,
- čime je izvršio produženo krivično djelo zloupotreba položaja u privrednom položaju iz čl. 272 st. 2 u vezi st. 1 u vezi sa čl. 49 Krivičnog zakonika Crne Gore.

Pa mu sud primjenom čl. 4 st. 2, čl. 13 st. 1, čl. 15, 32, 33, 36a i čl. 42 Krivičnog zakonika Crne Gore, te čl. 226, 229, 239 i 374 Zakonika o krivičnom postupku, izriče
O S U Đ U J E
Na kaznu zatvora u trajanju od 4 (četiri) mjeseca, koja će se izvršiti tako što će okrivljeni istu izdržavati u prostorijama u kojima stanuje.

Okrivljeni ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija.

Ukoliko okrivljeni jednom u trajanju preko 6 (šest) časova ili dva puta u trajanju do 6 (šest) časova samovoljno napusti prostorije u kojima stanuje, sud će odrediti da ostatak kazne zatvora izdrži u Upravi za izvršenje krivičnih sankcija.

Obavezuju se okrivljeni da oštećenom privrednom društvu "13. J.-P. AD" iz P. na ime imovinsko pravnog zahtjeva plati iznos od 765,85 eura.

Obavezuje se okrivljeni da u budžet Crne Gore, na žiro račun broj ..., na ime troškova krivičnog postupka, uplati iznos od 222,00 eura, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Osnovno državno tužilaštvo u Podgorici je optužnim predlogom Kt. br. 1584/22 od 21. 03. 2022. godine stavilo na teret okrivljenom B.Č., izvršenje krivičnog djela djela zloupotreba položaja u privrednom položaju iz čl. 272 st. 2 u vezi st. 1 u vezi sa čl. 49 Krivičnog zakonika Crne Gore.

Državna tužiteljka u ODT-u Podgorica, okrivljeni i njegov branilac su zaključili sporazum o priznanju krivice pa je državna tužiteljka, uz optužni predlog, sudu dostavila isti dana 21. 03. 2022. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog B.Č. i da je okrivljeni u vrijeme, mjesto i na način opisan u izreci ove presude učinio krivično djelo djela zloupotreba položaja u privrednom položaju iz čl. 272 st. 2 u vezi st. 1 u vezi sa čl. 49 Krivičnog zakonika Crne Gore.

Odlučujući o kazni iz sporazuma o priznanju krivice zaključenog između stranaka, sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna zatvora u trajanju od 4 (četiri) mjeseca koju će okrivljeni izdržavati u prostorijama u kojima stanuje, odgovara svrsi izricanja krivičnih sankcija, imajući pritom u vidu okolnosti koje stoje na strani okrivljenog, a koje je cijenila državna tužiteljka prilikom pregovaranja o kazni i to priznanje izvršenja krivičnog djela, porodični status okrivljenog, da je otac dvoje djece te ranije dobro vladanje i s tim u vezi raniju neosuđivanost, kao i njegovo držanje posle učinjenog krivičnog djela, a naročito njegov odnos prema oštećenom privrednom društvu budući da je oštećenom dana 16. 11. 2022. godine uplatio iznos od 4.000,00 eura. Sud je mišljenja da je izrečena kazna adekvatna stepenu krivice okrivljenog za učinjeno krivično djelo, te da će se istom ostvariti svrha kažnjavanja u smislu čl. 32 Krivičnog zakonika i da će se istom dovoljno uticati na okrivljenog da ubuduće ne vrši ovakva ili slična krivična djela, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore. Stoga sud nalazi da je na navedeni način u svemu zadovoljen i princip individualizacije kazne, odnosno njenog odmjeravanja u skladu sa ličnošću okrivljenog i vrstom i težinom predmetnog krivičnog djela. Sud je u smislu čl. 36a st. 2 Krivičnog zakonika Crne Gore odredio da okrivljeni ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija, odnosno da će ukoliko okrivljeni jednom u trajanju preko šest časova ili dva puta u trajanju do šest časova samovoljno napuste prostorije u kojima stanuju, sud odrediti da ostatak kazne zatvora izdrži u Upravi za izvršenje krivičnih sankcija.

Na osnovu čl. 239 Zakonika o krivičnom postupku, okrivljeni je obavezan da oštećenom privrednom društvu "13. J.P. AD" iz P., na ime imovinsko pravnog zahtjeva, plati iznos od 765,85 eura.

Okrivljeni je, shodno čl. 227 Zakonika o krivičnom postupku, obavezan da plati troškove krivičnog postupka u budžet Crne Gore na žiro račun broj ...., u ukupnom iznosu od 222,00 eura, a koji troškovi se odnose na ime angažovanja vještaka ekonomsko-finansijske struke, iznos od 192,00 eura, te na ime sudskog paušala iznos od 30,00 eura, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 15. 04. 2024. godine.

ZAPISNIČARKAPREDSJEDNICA VIJEĆA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković