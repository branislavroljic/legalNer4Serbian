U IME CRNE GORE
K.br. 521/14
OSNOVNI SUD U NIKŠIĆU, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog K* D*E zbog krivičnog djela nedozvoljeno držanje oružja i eksplozivnih materija iz čl.403 st.1 KZ, po optužnom predlogu ODT-a Nikšić Kt.br. 577/14 od 17.12.2014.g., nakon dovršenog glavnog i javnog pretresa dana 26.02.2015.g., u prisustvu zamjenika ODT-a Đorojević Dejana i okrivljenog K* D*e, donio je i istog dana javno objavio

P R E S U D U
Okrivljeni:

K* D*A od oca M* i majke Z* rođ.V* rođen 30.10.1*.g. u Kolašinu, nastanjen u Nikšiću - ul.Buda Tomovića broj 17, državljanin Crne Gore, oženjen - otac troje djece, završio srednju školu penzioner, lošeg imovnog stanja, ranije neosuđivan,
Kriv je,

Što je:

Dana 10.11.2014.g. u Nikšiću u svojoj porodičnoj kući u ulici Buda Tomovića broj 17, iako je bio svjestan svog djela i htio njegovo izvršenje neovlašćeno protivno odredbama čl.10 a i čl.27 Zakona o oružju, držao oružje i municiju i to pištolj marke CZ model 57, kalibra 7,62 mm, fabričkog broja C – 37908, sa okvirom od 6 metaka istog kalibra, koji pištolj i municija su mu navedenog dana oduzeti od strane ovlašćenih službenika Uprave policije CB Nikšić
čime je učinio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika.

Sud okrivljenom K* D*I primjenom čl.4 st.2, čl.42, čl.52, čl.53 i čl.54 Krivičnog zakonika i čl.374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 8 /osam/ mjeseci, pri čemu se ova kazna neće izvršiti ukoliko okrivljeni u roku od 3 godine po pravosnažnosti presude, ne učini novo krivično djelo.

Na osnovu čl.75 Krivičnog zakonika sud okrivljenom K* D*i izriče mjeru bezbjednosti trajnog oduzimanja pištolja marke CZ model 57, kalibra 7,62 mm, fabričkog broja C – 37908, sa okvirom od 6 metaka istog kalibra, obzirom da se radi o predmetu koji je upotrijebljen za izvršenje krivičnog djela.

Obavezuje se okrivljeni da na ime troškova krivičnog postupka plati iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja na žiro-račun ovoga suda br.832-152-32.

O b r a z l o ž e nj e
ODT iz Nikšića optužnim predlogom Kt.br.577/14 stavio je na teret okrivljenom K* D*i izvršenje krivičnog djela nedozvoljeno držanje oružja i eksplozivnih materija iz čl.403 st.1 KZ, pa je zamjenik ODT-a Đorojević Dejan koji je zastupao optužbu na glavnom pretresu, u završnoj riječi ostao pri istoj, predlažući sudu da okrivljenog oglasi krivim, osudi ga po zakonu i izrekne mu mjeru bezbjednosti oduzimanja predmeta.

Okrivljeni K* D*A naveo je u svojoj odbrani da je prije desetak godina kupio pištolj CZ kalibra 7,62 mm, i za isti nikada nije imao bilo kakvo odobrenje državnih organa niti oružni list a držao ga je u svojoj kući i krio od djece. Pištolj je pronađen prilikom pretresa od strane radnika policije dana 10.11.2014.g. Njemu je bilo poznato da se pistolj ne može držati legalno bez dozvole.

Okrivljeni je u završnoj riječi ostao pri iznijetoj odbrani ostavljajući pitanje svoje krivice sudu na ocjenu.

Sud je u dokaznom pročitao zapisnik UP CB Nikšić broj 240 / 14 – 6789 od 10.11.2014.g. o pretresanju stana i drugih prostorija, potvrdu UP CB Nikšić o privremeno oduzetim predmetima od K* D*e Ku.br.530 od 10.11.2014.g., na saglasan predlog stranaka pročitao nalaz i mišljenje Forenzičkog centra UP CG Grupe za balistička vještačenja broj 3294/14 i pročitao izvod iz kaznene evidencije za okrivljenog.

ZAPISNIKOM UP CB Nikšić broj 240 / 14 – 6789 od 10.11.2014.g. o pretresanju stana i drugih prostorija K* D*e navedeno je da su prilikom pretresa pronađeni sledeći predmeti - pištolj marke CZ model 57, kalibra 7,62 mm, fabričkog broja C – 37908, sa okvirom od 6 metaka istog kalibra.

POTVRDOM UP CB Nikšić Ku.br.530 od 10.11.2014.g. o privremeno oduzetim predmetima navedeno je da se od K* D*e privremeno oduzima pištolj marke CZ model 57, kalibra 7,62 mm, fabričkog broja C – 37908, sa okvirom od 6 metaka istog kalibra.

NALAZOM i MIŠLJENJEM Forenzičkog centra Uprave policije CG br.329/14 navedeno je pištolj marke CZ model 57, kalibra 7,62 mm, fabričkog broja C – 37908, funkcionalan u skladu sa tehničkim karakteristikama za tu vrstu oružja, a municija - 6 metaka istog kalibra je takođe bila ispravna.

Sud nalazi da je na nesumnjiv način utvrđeno da je okrivljeni K* D*a dana 10.11.2014.g. u Nikšiću u svojoj porodičnoj kući u ulici Buda Tomovića broj 17, iako je bio svjestan svog djela i htio njegovo izvršenje neovlašćeno protivno odredbama čl.10 a i čl.27 Zakona o oružju, držao oružje i municiju i to pištolj marke CZ model 57, kalibra 7,62 mm, fabričkog broja C – 37908, sa okvirom od 6 metaka istog kalibra, koji pištolj i municija su mu navedenog dana oduzeti od strane ovlašćenih službenika Uprave policije CB Nikšić, kojim radnjama je ostvario sva bitna obilježja krivičnog djela nedozvoljeno držanje oružja i eksplozivnih materija iz čl.403 st.1 KZ.

Nesporno je da je okrivljeni K* D*a dana 10.11.2014.g. u svojoj porodičnoj kući bio u pritežanju pištolja marke CZ model 57, kalibra 7,62 mm, fabričkog broja C – 37908, sa okvirom od 6 metaka istog kalibra, koji pištolj i municija su mu istog dana oduzeti od strane ovlašćenih službenika Uprave policije CB Nikšić. Prethodno navedeno proizilazi iz odbrane okrivljenog kao i iz sadržina zapisnika UP CB Nikšić o pretresanju stana i drugih prostorija vlasništvo okrivljenog i potvrde UP CB Nikšić o privremenom oduzimanju predmeta od okrivljenog. Sa druge strane, funkcionalnost predmetnog pištolja i municije utvrđena je na osnovu stručnog i objektivnog nalaza i mišljenja Forenzičkog centra, koji je od strane suda u cjelosti prihvaćen.

Čl.27 Zakona o oružju propisuje da se oružni list izdaje za držanje ili za držanje i nošenje oružja.

Čl.10a Zakona o oružju propisuje da je zabranjeno nabavljanje, držanje i nošenje oružja kategorije A, osim ako ovim zakonom nije drukčije određeno; da je zabranjeno nabavljanje, držanje i nošenje oružja kategorije B bez odgovarajuće isprave o oružju; da je zabranjeno nabavljanje, držanje i nošenje oružja kategorije C bez prijave organu državne uprave nadležnom za unutrašnje poslove; da oružje kategorije D mogu nabavljati, držati i nositi samo fizička lica starija od 18 godina a izuzetno raspršivače mogu držati i nositi fizička lica starija od 16 godina.

Kako je jasno da pištolj koji je kritičnom prilikom okrivljeni držao u svojoj kući, predstavlja kratkocijevno oružje iz kategorije B (shodno kategorizaciji iz čl.10 Zakona o oružju) to je jasno i da je za njegovo legalno držanje bilo nužno posjedovati odgovarajuću ispravu o oružju – oružni list, a kako taj dokument okrivljeni nije imao, očigledno je da je svojim postupanjem povrijedio čl.27 i čl.10a Zakona o oružju.

Kako je okrivljeni bio svjestan da neovlašćeno - bez bilo kakvog odobrenja nadležnih državnih organa, drži predmetno oružje i municiju za isto (i sam kaže da je znao da je za legalan posjed pištolja neophodno bilo imati adekvatnu dozvolu) što je očito i htio, jasno je da je djelovao sa direktnim umišljajem.

Prilikom odlučivanja o krivičnoj sankciji, sud je u smislu čl.42 KZ kao olakšavajuće okolnosti okrivljenom cijenio njegovu porodičnost – isti je oženjen i otac troje djece, njegovo loše imovno stanje, činjenicu da se radi o starijoj osobi, ranije neosuđivanoj (što je utvrđeno iz izvoda iz kaznene evidencije), dok otežavajućih okolnosti nije našao, pa je sud u konačnom, sa mišljenjem da okrivljenom nije bilo svrsishodno izricati efektivnu zatvorsku kaznu, primjenom čl.53 i čl.54 KZ istome izrekao uslovnu osudu, utvrđujući mu kaznu zatvora u trajanju od 8 mjeseci, koja se neće izvršiti ukoliko okrivljeni u roku od 3 godine po pravosnažnosti presude ne učini novo krivično djelo, sa uvjerenjem da će se na ovaj način u konkretnom slučaju sa uspjehom ostvariti svrha uslovne osude iz čl.52 KZ, u okviru opšte svrhe propisivanja i izricanja krivičnih sankcija iz čl.4 st.2 KZ.

Shodno čl.75 KZ sud je okrivljenom izrekao mjeru bezbjednosti trajnog oduzimanja predmeta - pištolja marke CZ model 57, kalibra 7,62 mm, fabričkog broja C – 37908, sa okvirom od 6 metaka istog kalibra, budući da se radi o predmetima koji su upotrijebljeni za izvršenje krivičnog djela.

Shodno čl.226 i čl.229 ZKP-a sud je obavezao okrivljenog da na ime paušalnih troškova krivičnog postupka plati od 30,00 eura koji troškovi su srazmjerani složenosti i trajanju krivičnog postupka te imovnom stanju okrivljenog.

Iz iznijetih razloga, primjenom čl.374 ZKP-a odlučeno je kao u izreci presude.

OSNOVNI SUD U NIKŠIĆU dana 26.02.2015.g.

Zapisničar, SUDIJA,
Ćuzović Plana s.r. Perović Ivan s. r.

ZA TAČNOST OTPRAVKA TVRDI:

radnik suda
PRAVNA POUKA: Protiv ove presude dozvoljena je žalba u roku od 8 dana od
dana prijema iste preko ovog SUDA VIŠEM SUDU PODGORICA