K. br. 521/15
U IME CRNE GORE
OSNOVNI SUD U PODGORICI, kao prvostepeni krivični, po sudiji Željki Jovović, uz učešće Danijele Rajković, kao zapisničara, u krivičnom predmetu protiv okrivljenog D.K, iz Podgorice, zbog krivičnog djela skidanje i povreda službenog pečata i znaka iz čl. 381 st. 1 Krivičnog zakonika Crne Gore, rješavajući po optužnom predlogu ODT-a Podgorica Kt. br. 1304/14 od 10. 08. 2015. godine, nakon održanog glavnog i javnog pretresa, u prisustvu zastupnika optužbe Dijane Nuculović i okrivljenog, dana 03. 11. 2015. godine donio je i istog dana javno objavio

P R E S U D U
Okrivljeni:

D.K, personalni broj xxxxxxxxxx, od oca V i majke V, rođene P, rođen xx. xx. 19xx. godine u Skadru, sa prebivalištem u Podgorici Golubovci bb, državljanin Albanije, završio osnovnu školu, nezaposlen, neoženjen, bez djece, lošeg imovnog stanja, osuđivan presudom Višeg suda u Podgorici K. br. 59/08 od 19. 09. 2008. godine, zbog krivičnog djela iz čl. 153 KZ - 1 (jedna) godina i 6 (šest) mjeseci zatvora.

Kriv je
Što je:

U vremenskom periodu od 15. do 26. septembra 2014. godine, u Podgorici, u selu Golubovci, u kući vlasništvo njegovog oca, V.K, svjestan svog djela čije je izvršenje htio, znajući da je njegovo djelo zabranjeno, na električnom brojilu marke "Landis Gir" broj xxxxxxxx, skinuo distributivnu plombu broj AB xxxxx, koju je preduzeće A.D. "Elektrodistribucija" Podgorica postavilo radi osiguranja ispravnosti i tačnosti mjerenja utrošene električne energije, u čemu je otkriven dana 26. 09. 2014. godine, prilikom kontrole mjernog mjesta, od strane radnika označenog preduzeća,
- čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika Crne Gore.

Pa sud okrivljenog D.K primjenom citiranih zakonskih propisa, te članova 4 st. 2, 13, 15, 32, 41 i 42 Krivičnog zakonika i čl. 226, 229 i 374 Zakonika o krivičnom postupku,
O S U Đ U J E
Na kaznu rad u javnom interesu, u trajanju od 180 (sto osamdeset) časova, a koja kazna će se izvršiti za vrijeme od 4 (četiri) mjeseca, s tim, što ne može biti duža od 60 (šezdeset) časova u toku 1 (jednog) mjeseca.

Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se za svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.

Obavezuje se okrivljeni da na ime troškova krivičnog postupka plati iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom ODT Podgorica Kt. br. 1304/14 od 10. 08. 2015. godine stavljeno je na teret okrivljenom D.K izvršenje krivičnog djela skidanje i povreda službenog pečata i znaka iz čl. 381 st. 1 Krivičnog zakonika Crne Gore.

Zastupnik optužbe je u završnoj riječi izjavila da u cjelosti ostaje pri podnijetom optužnom predlogu pa je predložila sudu da okrivljenog oglasi krivim za krivično djelo stavljeno mu na teret i osudi u granicama propisanim zakonom.

Okrivljeni D.K je u svojoj odbrani datoj na glavnom pretresu izjavio da priznaje izvršenje krivičnog djela koje mu je stavljeno na teret i priznao je krivicu. Tačno je da je sa električnog brojila skinuo distributivnu plombu koju su službenici distribucije postavlili nakon što je brojilo isključeno. Brojilo je isključeno iz razloga što njegova porodica nema sredstava da plati struju. Nije bio prisutan kada je vršena kontrola brojila i kada je isto isključeno. Brojilo se inače nalazi na fasadi kuće. Kada je došao kući roditelji su mu rekli da je struja isključena, pa su bili bez struje dva - tri dana, a kako nisu imali novca da plate struju, skinuo je plombu i priključio brojilo. Inače, njegovi roditelji su stariji ljudi, otac je težak bolesnik i nepokretan je, dok majka povremeno radi neke privatne poslove. Takođe, ne radi i ne može da nađe zaposlenje, tako da im je finansijska situacija vrlo teška. Struju je priključio prvenstveno zbog oca, jer je nepokretan i stalno je u kući, a ima i posebne potrebe, pa je morao to da uradi.

Okrivljeni je u završnoj riječi izjavio da mu je žao što je izvršio predmetno krivično djelo, ali da je situacija bila takva, da je zbog teškog materijalnog stanja bio prinudjen na izvršenje istog, kao i da je saglasan da mu sud izrekne kaznu rad u javnom interesu.

Imajući u vidu potpuno i jasno priznanje okrivljenog, koje u toku postupka nije dovedeno u sumnju i cijeneći isto kao dokaz, sud primjenom čl. 458 st. 2 Zakonika o krivičnom postupku, po saglasnom predlogu stranaka, nije izvodio druge dokaze predložene optužnim predlogom, osim dokaza od kojih zavisi vrsta i mjera krivične sankcije, te je u postupku na nesumnjiv način utvrđeno da je okrivljeni u vremenskom periodu od 15. do 26. septembra 2014. godine, u Podgorici, u selu Golubovci, u kući vlasništvo njegovog oca, K.V, svjestan svog djela čije je izvršenje htio, znajući da je njegovo djelo zabranjeno, na električnom brojilu marke "Landis Gir" broj xxxxxxxx, skinuo distributivnu plombu broj AB xxxxx, koju je preduzeće A.D. "Elektrodistribucija" Podgorica postavilo radi osiguranja ispravnosti i tačnosti mjerenja utrošene električne energije, u čemu je otkriven dana 26. 09. 2014. godine, prilikom kontrole mjernog mjesta, od strane radnika označenog preduzeća, čime je izvršio krivično djelo skidanje i povreda službenog pečata i znaka iz čl. 381 st. 1 Krivičnog zakonika Crne Gore.

Okrivljeni je postupajući na prethodno opisani način, bio svjestan svog djela i htio njegovo izvršenje, odnosno bio je svjestan da je na električnom brojilu marke "Landis gir" broj xxxxxxxx, skinuo distributivnu plombu broj AB xxxxx, koju je preduzeće A.D. "Elektrodistribucija" Podgorica postavilo radi osiguranja ispravnosti i tačnosti mjerenja utrošene električne energije, pa je to i htio postupajući sa direktnim umišljajem.

Sud je na glavnom pretresu pročitao Dopis savjetnika Osnovnog suda u Podgorici, kojim je konstovano da zbog nedovoljnog broja podataka, odnosno nepostojanja matičnog broja okrivljenog isti nije u mogućnosti da dostavi izvod iz kaznene evidencije na ime D. K, pa je sud imajući u vidu da je okrivljeni rodjen u Albaniji, te da ne poseduje matični broj, već samo personalni broj, a što je sud utvrdio uvidom u lična dokumenta okrivljenog - izbjegličku legitimaciju i pasoš Republike Albanije br. BE xxxxxxxx, slijedeći navode okrivljenog izvršio uvid u Presudu Višeg suda u Podgorici K. br. 59/08 od 19. 09. 2008. godine i Presudu Apelacionog suda Crne Gore Kž. br. 648/2008 od 05. 02. 2009. godine, iz kojih je utvrdio da je okrivljeni ranije osuđivan Presudom Višeg suda u Podgorici K. br. 59/08 od 19. 09. 2008. godine zbog krivičnog djela iz čl. 153 Krivičnog zakonika Crne Gore, a koja presuda je preinačena Presudom Apelacionog suda Crne Gore Kž. br. 648/2008 od 05. 02. 2009. godine, samo u dijelu odluke o kazni na kaznu zatvora u trajanju od 1 (jedna) godina i 6 (šest) mjeseci.

Prilikom odmeravanja krivične sankcije, sud je na strani okrivljenog u smislu čl. 42 st. 1 Krivičnog zakonika Crne Gore, kao olakšavajuće okolnosti cijenio njegovo korektno držanje pred sudom, prihvatanje odgovornosti i s tim u vezi potpuno i jasno priznanje izvršenja krivičnog djela, njegove lične i porodične prilike, nezaposlenost i loše imovno stanje, dok je od otežavajućih okolnosti cijenio njegovu raniju osuđivanost što je sud utvrdio iz Presude Višeg suda u Podgorici K. br. 59/08 od 19. 09. 2008. godine, pa je sud, imajući u vidu da je okrivljeni pristao na izricanje kazne rad u javnom interesu, primjenom čl. 41 Krivičnog zakonika Crne Gore, okrivljenom izrekao kaznu rad u javnom interesu u trajanju od 180 (sto osamdeset) časova, koja se ima izvršiti za vrijeme od 4 (četiri) mjeseca, s tim što kazna ne može biti duža od 60 časova u toku jednog mjeseca, nalazeći da će se na ovaj način ostvariti svrha kažnjavanja iz čl. 32 Krivičnog zakonika Crne Gore i na taj način dovoljno uticati na okrivljenog da u buduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika Crne Gore.

Ukoliko okrivljeni ne bude vršio rad u javnom interesu, na osnovu čl. 41 st. 6 Krivičnog zakonika Crne Gore, ova kazna će se zamijeniti kaznom zatvora, tako što će se svakih započetih 60 (šesdeset) časova rada u javnom interesu zamijeniti kaznom zatvora u trajanju od 1 (jednog) mjeseca.

Kako je okrivljeni oglašen krivim, sud ga je shodno odredbi čl. 226 Zakonika o krivičnom postupku obavezao na plaćanje sudskog paušala u iznosu od 30,00 eura, koji iznos je određen shodno trajanju i složenosti postupka, kao i imovinskom stanju okrivljenog.

Na osnovu izloženog, a shodno čl. 374 Zakonika o krivičnom postupku odlučeno je kao u izreci presude.

OSNOVNI SUD U PODGORICI, dana 03. 11. 2015. godine

ZAPISNIČAR:

S U D I J A:

Danijela Rajković,s.r.

Željka Jovović,s.r.

PRAVNA POUKA:

Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.

ZTO Danijela Rajković
ZAPISNIČAR:

S U D I J A:

Danijela Rajković
Željka Jovović
DN-a: Po primjerak presude dostaviti:

- ODT Podgorica,
- Okrivljenom,
- A/a.

Postupljeno dana ______________
Radnik suda __________________