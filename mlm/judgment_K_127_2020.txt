U IME CRNE GORE
K.br. 127/20
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog K.R., koga po službenoj dužnosti brani Č.M., advokat iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužilaštva u Podgorici Kt.br. 149/20 od 03.09.2020. godine, koju je na ročištu povodom odlučivanja o sporazumu o priznanju krivice zastupala Jovanović Maja, državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 12.02.2021. godine, donio je
P R E S U D U
Optuženi:

K.R., JMB ..., od oca G. i majke M., rođene P., rođen .... godine u N..., sa prebivalištem u K..., S...V..., zgrada ..., ulaz br...., državljanin Crne Gore, oženjen, otac dvoje djece, medicinski tehničar, zaposlen u Specijalnoj bolnici Kotor, završio srednju medicinsku školu, srednjeg imovnog stanja, neosuđivan, u pritovru od 07.08.2020. godine od 20,00 časova do 08.08.2020. do 12,10 časova
KRIV JE
Zato što je:

Dana 07.08.2020. godine u Kotoru, u svom stanu, neovlašćeno radi prodaje držao opojnu drogu kokain - supstancu koja je Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.list CG br. 41/2018), proglašena za opojnu drogu, na način što je u kupatilu, sakrivenu u bojleru, držao jednu pvc kesu, u kojoj se nalazio kokain, u ukupnoj količini od 40,037g, a koja opojna droga je pronađena od strane ovlašćenih policijskih službenika prilikom pretresa stana, pri čemu je bio svjestan svog djela i htio njegovo izvršenje,
- čime je izvršio krivično djelo - neovlašćena proizvodnja, držanje i stavljanje u promet opojnih droga iz člana 300. stav 1. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 32, 33, 36, 39, 42, 45, 46. i 51. Krivičnog zakonika Crne Gore, te odredbi čl. 226., 229., 303. i 374. Zakonika o krivičnom postupku
O S U Đ U J E
Na kaznu zatovra u trajanju od 9 (devet) mjeseca, kao glavnu kaznu, u koju kaznu mu se uračunava vrijeme provedeno u pritvoru počev od 07.08.2020. godine do 08.08.2020. godine, i novčanu kaznu, kao sporednu kaznu u iznosu od 10.000€ (desethiljada eura), koju je optuženi dužan uplatiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice i to na račun budžeta Crne Gore broj 832-7113-04, a ukoliko optuženi novčanu kaznu ne plati u roku, sud će novčanu kaznu zamijeniti kaznom zatvora, tako što će za svakih započetih 25,00 (dvadesetpet) eura novčane kazne odrediti jedan dan kazne zatovra, s tim da kazna zatovra ne može biti duža od godinu dana.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice, na ime paušala Višem državnom tužilaštvu u Podgorici, uplati iznos od 50,00 eura, na račun Vrhovnog državnog tužilaštva broj 832-1187-31 i iznos od 50,00 eura na ime paušala Višem sudu u Podgorici, na broj žiro računa 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice, dok će o troškovima na ime nagade i nužnih izdataka branioca po službenoj dužnosti, sud odlučiti naknadno posebnim rješenjem po pribavljanju podataka o njivoj visini.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se izriče
MJERA BEZBJEDNOSTI
ODUZIMANJE PREDMETA
ODUZIMA SE opojna droga kokain u količini od 40,037 grama, koja opojna droga se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

O b r a z l o ž e nj e
Optužnicom Višeg gržavnog tužilaštva u Podgorici Kt.br. 149/20 od 03.09.2020. godine, optuženom K.R., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 10.02.2021. godine, Više državno tužilaštvo u Podgorici, dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 12.02.2021. godine, sud je na saglasan predlog stranaka pročitao dokaze predložene optužnicom i to: zapsinik o pretresanju stana i drugih prostorija Uprave policije CB Herceg Novi 21/4-2broj215/20-3247 od 07.08.2020.godine, zapisnik o pretresanju lica, Uprave policije CB Herceg Novi 21/4-2 broj 215/20-3247 od 07.08.2020.godine, potvrdu o privremeno oduzetim predmetima Uprave policije CB Herceg Novi 21/4-2 broj 215/20-3247 od 07.08.2020. godine na ime K.R., izvještaj o hemijskom vještačenju Forenzičkog centra u Danilovgradu br. 2119/20 od 24.08.2020. godine i izvršio uvid u fotodokumentaciju koja je sastavni dio izvještaja, ,zapisnik o pregovararanju Kt.(sp)br. 171/20 od 10.02.2021. godine, zapisnik o priznanju krivice Kt.(sp)br. 171/20 od 10.02.2021. godine i sporazum o priznanju krivice Kt.(sp)br. 171/20 od 10.02.2021.godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državna tužiteljka pružila dovoljno dokaza o krivici optuženog, te da je optuženi izvršio krivično djelo neovlašena proizvodnja, držanje i stavljanje u promet opojnih droga iz čl. 300. st.1. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog, sud je najprije u smislu čl. 42. Krivičnog zakonika Crne Gore, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti) u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani optuženog cijenio porodične prilike optuženog - oženjen, otac dvoje maloljetne djece, te priznanje izvršenja krivičnog djela, prihvatanje krivice i iskreno kajanje za učinjeno krivično djelo, što je dovelo do efikasnosti okončanja postupka, dok otežavajućih okolnosti nije bilo, pa je po ocjeni suda napred navedene olaksavajuće okolnosti u svojoj ukupnosti predstavlaju naročito olakšavajuće okolonsti koje opravdavaju ublažavanje kazne optuženom ispod zakonom propisanog minimuma za predmetno krivično djelo, shodno čl. 45. i 46. Krivičnog zakonika Crne Gore, pa je po ocjeni suda kazna zatvora u trajanju od 9 (devet) mjeseci, kao glavna kazna i novčana kazna u iznosu od 10.000 (desethiljada) eura, kao sporedna kazna, srazmjerna stepenu krivice optuženog i težini počinjenog krivičnog djela, te da će se istim postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno čl. 51. Krivičnog zakonika Crne Gore sud je optuženom u izrečenu kaznu zatvora uračunao i vrijeme provedeno u pritvoru počev od 07.08.2020. godine do 08.08.2020. godine.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta i to opojne droge kokaina u količini od 40,037 grama, a koja droga se ima uništiti po pravosnažnosti presude donijete na osnovu sporazuma o priznanju krivice.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao i na plaćanje troškova krivičnog postupka, koji troškovi se odnose na ime paušala Višem državnom tužilaštvu u Podgorici i sudskog paušala Višem sudu u Podgorici, iznos od po 50,00 eura, a shodno zaključenom sporazumu o priznanju krivice, koje troškove je optuženi dužan platiti u roku od 15 dana od dana pravosnažnosti presude donijete na osnovu sporazuma o priznanju krivice, dok će o ostalim troškovima postupka iz sporazuma, sud odlučiti naknadno posebnim rješenjem po pribavljanju podataka o njiovoj visini.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana 12.02.2021.godine
Zapisničar S u d i j a
Novčić Slobodanka Tabaš Predrag
DN-a:

-VDT Podgorica
- Optuženom
- Braniocu
- UIKS
- A/A
Pos.dana____________________