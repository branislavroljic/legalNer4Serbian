U IME CRNE GORE
K.br.44/21
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog K.M., koga brani L.D., advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 33/21 od 01.04.2021. godine, koju je na ročištu povodom odlučivanja o sporazumu o priznanju krivice zastupala Tanja Božović- državni tužilac u Višem državnom tužilaštvu u Podgorici, nakon usvojenog sporazuma o priznanju krivice, dana 28.09.2021. godine, donio je
P R E S U D U
Optuženi:

K.M., JMB ...., od oca I. i majke H., rodjene D., rodjen .... godine u N..., sa prebivalištem u N...-ulica T... ..., državljanin Crne Gore, neoženjen, bez djece, nezaposlen, završio srednju mašinsku školu, lošeg imovnog stanja, neosudjivan, nalazi se u pritvoru od 26.02.2021. godine od 12,00 časova, pa nadalje.

KRIV JE
Zato što je:

Dana 26.02.2021. godine, neovlašćeno radi prodaje prenosio opojnu drogu marihuanu-supstancu proglašenu za opojnu drogu Pravilnikom o utvrdjivanju spiska droga, psihotropnih supstanci i bilja koje se može koristiti za proizvodnju opojnih droga ("Sl. list CG", br. 41/18), iz mjesta Milješ u mjesto Tuzi, iako je bio svjestan da postupa neovlašćeno i protivpravno, pa je to i htio, na način što je u vozilu marke "P...k..", registarskih oznaka NK ..., kojim je upravljao, prenosio radi dalje prodaje opojnu drogu marihuanu koja u sebi sadrži tetrahidrokanabinol (THC) u koncentraciji iznad 0,, upakovanu u dva veća PVC pakovanja, ukupne neto mase 34,945 kg, koja opojna droga se nalazila u prtljažniku vozila, a koju je prethodno preuzeo od dva NN lica u mjestu Milješ i uputio se u pravcu Tuzi, gdje je po prethodnom dogovoru sa izvjesnim Š. trebao da preda opojnu drogu marihuanu NN licima, u čemu je spriječen od strane policijskih službenika kada su ga na putnom pravcu Milješ-Tuzi zaustavili i od njega oduzeli 34,945 kg opojne droge marihuane,
- čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore
Pa ga sud primjenom citiranih zakonskih odredbi, te odredbi čl. 32, 33,34, 42, 45,46. i 51. Krivičnog zakonika Crne Gore, te odredbi čl. 226, 229, 303. i 374. Zakonika o krivičnom postupku.

O S U Đ U J E
Na kaznu zatvora u trajanju 1 (jedne) godine i 9 (devet) mjeseci, u koju kaznu mu se uračunava vrijeme provedeno u pritvoru, počev od 26.02.2021. godine od 12,00 časova, pa nadalje.

Na osnovu čl. 75. u vezi čl. 300 st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga – marihuana ukupne neto mase 34,945 kg, koja se ima uništiti po pravosnažnosti presude donijete na osnovu sporazuma o priznanju krivice.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice‚ uplati iznos od 100,00 eura i to: na ime paušala Višem državnom tužilaštvu u Podgorici, 50,00 eura, a na račun Vrhovnog državnog tužilaštva broj 832-1187-31 i da Višem sudu u Podgorici uplati iznos od 50,00 eura na ime paušala, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 33/21 od 01.04.2021. godine, optuženom K.M. stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 22.09.2021. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o priznanje krivice optuženog.

Na ročištu za razmatranje sporazuma, održanom dana 28.09.2021. godine, sud je pročitao dokaze predložene optužnicom i to: službenu zabilješku Uprave policije-Sektor granične policije-Regionalni centar granične policije centar-Stanica granične policije I Podgorica, broj 65/21 od 26.02.2021. godine, dvije potvrde Uprave policije Odjeljenje bezbjednosti kriminalističke policije-Stanica policije za borbu protiv droge, Ku.br. 216/2021 od 26.02.2021. godine, o privremeno oduzetim predmetima na ime K.M., izvještaj o hemijskom vještačenju Forenzičkog centra Danilovgrad, broj 494/21 od 17.03.2021. godine i izvršio uvid u fotodokumentaciju koja je sastavni dio izvještaja, izvod iz kaznene evidencije za optuženog K.M., Ministarstva pravde, ljudskih i manjinskih prava Crne Gore-Direkcije za kaznenu i prekršajnu evidenciju, broj 05/2-041-6214/21 od 01.06.2021. godine, zapisnik o pregovaranju Kt.(sp)br. 17/21 od 21.09.2021. godine, Zapisnik o priznanju krivice optuženog Kt.(sp)br. 17/21 od 21.09.2021. godine i Sporazum o priznanju krivice optuženog Kt.(sp)br. 17/21 od 21.09.2021. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici opuženog K.M., te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 1 (jedne) godine i 9 (devet) mjeseci, srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore. Ovo tim prije, što je optuženi priznao izvršenje krivičnog djela, izrazio iskreno kajanje, prihvatanje krivice zbog izvršenja istog, njegov raniji život, tj. neosudjivanost, a što proizilazi iz Izvoda iz KE za optuženog, koje okolnosti opravdavaju oblažavanje kazne optuženog ispod zakonom propisanog minimuma za predmetno krivično djelo.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanje predmeta, pa je od optuženog oduzeta opojna droga marihuana ukupne neto mase 34,945 kg, koja se ima uništiti po pravosnažnosti presude donijete na osnovu sporazuma o priznanju krivice, a u skladu i sa pomenutim sporazumom o priznanju krivice.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka i to: na ime paušala Višem državnom tužilaštvu u Podgorici, 50,00 eura, a na račun Vrhovnog državnog tužilaštva broj 832-1187-31 i da Višem sudu u Podgorici uplati iznos od 50,00 eura na ime paušala, u roku od 15 dana od dana pravosnažnosti presude, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 28.09.2021. godine
S U D I J A
Tabaš Predrag
DN-a, po primjerak:

- VDT Podgorica,
-Optuženom,
- Braniocu optuženog,
- A/A.

Postupljeno, dana __________ godine