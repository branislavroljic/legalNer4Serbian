Kv. br. 228/17
U IME CRNE GORE
OSNOVNI SUD U PODGORICI, po predsjednici vijeća-sutkinji Željki Jovović, uz učešće namještenice suda Danijele Rajković kao zapisničarke, u krivičnom predmetu protiv okrivljenog M. V., zbog krivičnih djela protivpravno lišenje slobode iz čl. 162 st. 1 Krivičnog zakonika Crne Gore na štetu oštećene V. J. i krivičnog djela zlostavljanje iz čl. 166a st. 1 Krivičnog zakonika Crne Gore na štetu oštećenog M. G., nakon pravosnažnosti rješenja o usvajanju sporazuma o priznanju krivice, dana 31. 03. 2017. godine donio je

P R E S U D U
Okrivljeni:

M. V., JMB ..., od oca Č. i majke M., rođene R., rođen .... godine u Podgorici, sa prebivalištem u mjestu rođenja Ul. I.A. br. ..., državljanin Crne Gore, privatnik, razveden, bez djece, završio srednju školu, srednjeg imovnog stanja, osuđivan, u pritvoru od 21. 02. 2017. godine, od 19:50 časova, po rješenju istražnog sudije Osnovnog suda u Podgorici Kri. br. 113/17 od 23. 02. 2017. godine, protiv kojeg se ne vodi postupak za drugo krivično djelo
Kriv je

Što je:

Dana 13. 01. 2017. godine, oko 19:15 časa, u Ul. M. R. br. ..., Glavni grad- Podgorica, svjestan svojih djela, čije izvršenje je htio i znajući da su ista zabranjena, protivpravno zatvorio oštećenu V. J. i zlostavljao oštećenog M. G., na način što je oštećenu V. J. koja se nalazila u njegovom vozilu marke "BMW" zaključao, tako da ista nije mogla da otvori vrata sa unutrašnje strane i izađe iz vozila, za koje vrijeme je oštećenog M. G. zlostavljao tako što ga je nogom udario u predjelu njegovih nogu, od čega je isti pao, da bi dok je oštećeni M. G. ležao na tlu nastavio da mu zadaje više neizmjeničnih udaraca pesnicama i nogama u predjelu glave i tijela, nakon čega je oštećenog M. G. ostavio da leži na tlu, a zatim je prišao vozilu u kojem se i dalje nalazila oštećena V. J., otključao ga i kada je ušao u isto, pokušao oštećenu da onemogući da izađe iz vozila, tako što je držao za ruku, ali je ista uspjela da se otrgne i pobjegne do svog stana,
- čime je izvršio krivično djelo protivpravno lišenje slobode iz čl. 162 st. 1 Krivičnog zakonika Crne Gore na štetu oštećene V. J. i krivično djelo zlostavljanje iz čl. 166a st. 1 Krivičnog zakonika Crne Gore na štetu oštećenog M. G.

Pa sud okrivljenom M. V. na osnovu čl. 4 st. 2, 32, 36, 42 st. 1, 48 i 51 st. 1 Krivičnog zakonika Crne Gore, prethodno utvrđuje:

Za krivično djelo protivpravno lišenje slobode iz čl. 162 st. 1 Krivičnog zakonika Crne Gore, kaznu zatvora u trajanju od 4 (četiri) mjeseca, a za krivično djelo zlostavljanje iz čl. 166a st. 1 Krivičnog zakonika Crne Gore, kaznu zatvora u trajanju od 4 (četiri) mjeseca.

Pa sud okrivljenog primjenom čl. 48 st. 2 i čl. 51 Krivičnog zakonika Crne Gore, te čl. 226, 229, 239 i 374 Zakonika o krivičnom postupku,
O S U Đ U J E
Na jedinstvenu kaznu zatvora u trajanju od 7 (sedam) mjeseci, u koju kaznu se uračunava vrijeme provedeno u pritvoru od 21. 02. 2017. godine, od 19:50 časova, pa nadalje dok pritvor bude trajao.

Obavezuje se okrivljeni da na ime troškova krivičnog postupka plati iznos od 60,50 eura na ime nagrade stalnom sudskom vještaku medicinske struke, te iznos od 30,00 eura na ime paušala, u roku od 15 dana po pravosnažnosti presude, pod prijetnjom prinudnog izvršenja.

Oštećeni V. J. i M. G. se radi ostvarivanja imovinskopravnog zahtjeva upućuju na parnični postupak.

O b r a z l o ž e nj e
Osnovno državno tužilaštvo u Podgorici je optužnim predlogom Kt. br. 293/17 od 27. 03. 2017. godine stavilo na teret okrivljenom M.V., izvršenje krivičnih djela protivpravno lišenje slobode iz čl. 162 st. 1 Krivičnog zakonika Crne Gore na štetu oštećene V. J. i krivičnog djela zlostavljanje iz čl. 166a st. 1 Krivičnog zakonika Crne Gore na štetu oštećenog M. G.

Državna tužiteljka u ODT-u, okrivljeni i njegov branilac su zaključili sporazum o priznanju krivice dana 16. 03. 2017. godine, koji je uz optužni predlog dostavljen sudu na dalji postupak i odlučivanje.

Utvrđujući da li postoji dovoljno dokaza o krivici okrivljenog za predmetna krivična djela, na ročištu za razmatranje sporazuma, sud je ocijenio sadržinu dokaza koje je prikupila tužiteljka, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog M. V. i da je okrivljeni u vrijeme i na način opisan u izreci ove presude učinio krivična djela protivpravno lišenje slobode iz čl. 162 st. 1 Krivičnog zakonika Crne Gore na štetu oštećene V. J. i krivičnog djela zlostavljanje iz čl. 166a st. 1 Krivičnog zakonika Crne Gore na štetu oštećenog M. G.

Odlučujući o kazni iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a sankcija odgovara svrsi izricanja krivičnih sankcija.

Okrivljeni je, shodno odredbi člana 229 Zakonika o krivičnom postupku, obavezan da plati troškove krivičnog postupka u ukupnom iznosu od 90,50 eura, a koji troškovi se odnose na ime nagrade stalnom sudskom vještaku medicinske struke iznos od 60,50 eura, te iznos od 30,00 eura na ime paušala.

Oštećeni V. J. i M. G. su, shodno čl. 239 Zakonika o krivičnom postupku, upućeni da imovinskopravni zahtjev ostvare u parničnom postupku.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 31. 03. 2017. godine.

ZAPISNIČARKA PREDSJEDNICA VIJEĆA-SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković
ZAPISNIČARKAPREDSJEDNICA VIJEĆA-SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Okrivljenom i braniocu adv. Božu Milonjiću,
- a/a
Postupljeno dana __________________
Namještenik suda __________________