K.br.50/2015
U IME CRNE GORE
OSNOVNI SUD U ULCINJU, kao prvostepeni krivični, sudija mr Sanja Mirović, uz učešće namještenika suda Škrelja Milene, kao zapisničara u krivičnom predmetu protiv okrivljenog Đ.M. iz U., kojeg brani M. Č.,advokat iz U., zbog krivičnog djela samovlašće iz čl.384 st.1 Krivičnog zakonika, odlučujući po optužnom predlogu Osnovnog državnog tužilavštva u Ulcinju Kt.br.73/15 od 12.05.2015.godine, nakon održanog glavnog i javnog pretresa, dana 16.10.2015.godine, u prisustvu zastupnika optužbe savjetnika na radu u Osnovnom državnom tužilaštvu u Ulcinju Franeta Ivane, okrivljenog i njegovog branioca,donio je i istog dana javno objavio

P R E S U D U
Okrivljeni Đ.M., zvani M., JMBG xxxxxxxxxxxxxxx od oca S. i majke D., rodjene J., rodjen xxxxxxxxx godine u B., sa prebivalištem u U., ul. I. M. br. xx, penzioner, oženjen,otac dvoje djece,sa završenom srednjom školom, državljanin Crne Gore,lošeg imovnog stanja, osuđivan: Presudom Osnovnog suda Ulcinj K.br. 55/99 od 20.11.1999. godine zbog krivičnog djela iz čl. 76 st. 3 tač. 1 KZ uslovno 3 mjeseca na 1 godine; presudom Osnovnog suda Ulcinj K.br. 50/04 od 12.10.2006. godine zbog krivičnog djela iz čl. 348 st. 3 tač. 3 KZ uslovno 6 mjeseci na 2 godine; Presudom Osnovnog suda Ulcinj K.br. 14/07 od 23.06.2008. godine zbog krivičnog djela iz čl. 328 st. 4 KZ novčana kazna 400,00 eura; Presudom Osnovnog suda Ulcinj K.br. 137/06 od 10.06.2009. godine zbog krivičnog djela iz čl. 239 st. 1 KZ uslovna osuda 2 mjeseca na 2 godine; Presudom Osnovnog suda Ulcinj K.br. 278/08 od 07.09.2009. godine zbog krivičnog djela iz čl. 239 st. 1 KZ novčana kazna u iznosu od 1.200,00 eura; Presudom Osnovnog suda Ulcinj K.br. 61/10 od 23.02.2011. godine zbog krivičnog djela iz čl. 152 st. 2 u vezi st. 1 KZ na novčanu kaznu u iznosu od 1.200,00 eura; Presudom Osnovnog suda Ulcinj K.br. 127/11 od 6.12.2012. godine zbog krivičnog djela iz čl. 376 st. 3 u vezi st. 1 KZ na kaznu zatvor au trajanju od 6 mjeseci; Presudom Osnovnog suda Ulcinj K.br. 3/72 od 24.09.1974. godine zbog krivičnog djela iz čl. 249 st. 1 KZ uslovno 4 mjeseca na 2 godine; Presudom osnovnog suda Ulcinj K.br. 2/92 od 19.07.1993. godine zbog krivičnog djela iz čl. 143 st. 1 KZ na kaznu zatvora 30 dana uslovno na jednu godinu; Presudom Osnovnog suda Ulcinj K.br. 76/93 od 15.02.1994. godine zbog krivičnog djela iz čl. 143 st. 2 KZ uslovna osuda 3 mjeseca na 1 godinu; Presudom osnovnog suda Ulcinj K.br. 48/98 od 16.06.1997. godine zbog krivičnog djela iz čl. 76 KZ uslovno 3 mjeseca na 1 godinu; Presudom osnovnog suda Ulcinj K.br. 2/02 od 25.06.2003. godine zbog krivičnog djela iz čl. 108 st. 5 KZ uslovnu 4 mjeseca na 1 godinu; Presudom Osnovnog suda Ulcinj K.br. 197/12 od 25.09.2013. godine zbog krivinog djela iz čl. 384 st. 1 na novčanu kaznu u iznosu od 600,00 eura i Presudom Osnovnog suda Ulcinj K.br. 316/07 od 08.06.2010. godine, zbog krivičnog djela iz čl. 376 st. 3 KZ na kaznu zatvora u trajanju od 6 mjeseci
Na osnovu čl.373 tač.2 Zakonika o krivičnom postupku
OSLOBAĐA SE OD OPTUŽBE
Da je dana 03.04.2015. godine, u U., u naselju Š., u popodnevnim časovima, samovlasno pribavio svoje pravo, na način što je prethodno izvršene usluge produbljivanja i čišćenja korita rijeke B. u cilju spriječavanja poplava, te odvoženja pijeska sa ušća rijeke B., vlasništvo Države Crne Gore, naplatio prodajom dijela istog, koji je privremeno bio deponovao na njegovoj deponiji, iako mu je odlukom U.z.v. br. 11/13-0101-577/3 od 22.10.2014. godine, zabranjeno da pijesak sa deponije prodaje u cilju naplate svojih usluga dokle god deponiju ne izmijesti, a iz razloga što je lokaciju deponije u neposrednom zaledju V.p. zloupotrebljavao na način da pored prodaje pijeska sa deponije prodaje i pijesak sa V.p., a što je sve učinio prije nego što mu je ovakva prodaja ponovo odobrena odlukom U.z.v. br. 11/15-0101-398 od 21.04.2015. godine, a zbog čega je već jednom pravosnažno osudjen presudom Osnovnog suda u Ulcinju K.br. 197/12 od 25.09.2013. godine, pa je navedenog dana M.N. iz B. prodao sa deponije 18 m3 pijeska, po otpremnici br. 211 od 3.04.2015. godine za iznos od 144,00 evra, pri čemu je bio svjestan svog djela i htio je njegovo izvršenje,
-čime bi izvršio krivično djelo samovlašće iz čl. 384 st.1 Krivičnog zakonika
Jer nije dokazano da je izvršio krivično djelo za koje se tereti.

Na osnovu čl.230 st.1 Zakonika o krivičnom postupku troškovi krivičnog postupka padaju na teret budžetskih sredstava suda.

O b r a z l o ž e n j e
Optužnim predlogom Osnovnog državnog tužilaštva u Ulcinju Kt.br.73/15 od 12.05.2015.godine, okrivljenom Đ.M. stavljeno je na teret izvršenje krivičnog djela samovlašće iz čl. 384 st.1 Krivičnog zakonika. Zastupnik optužbe je do kraja glavnog pretresa ostao pri podnijetom optužnom predlogu i u završnoj rječi je predložio sudu da okrivljenog oglasi krivim i osudi po zakonu.

Okrivljeni Đ.M. negirao je izvršenje krivičnog djela koje mu se stavlja na teret. U svojoj odbrani je naveo da mu je poznato da je firmi njegovog sina Đ.M. iz U. u oktobru mjesecu 2014.god. od strane U.z.v. zabranjeno da vadi pijesak, da isti prodaje i svaka druga djelatnost kojom se firma bavi tako je 90 dana firma bila u potpunoj blokadi i zbog odluke U.z.v. ništa nije radjeno. Firmi je zabranjena djelatnost zato što je Državni tužilac u Ulcinju to zatražio od U.z.v. jer je postojala sumnja da se vrši nelegalna eksploatacija pijeska. Pijesak koji je bio deponovan na plaži U. r. - ušću A. je dovežen odatle na deponiju Š. koju koristi firma Đ.Mx,a nije izvadjen iz korita rijeke B. kako mu se to stavlja na teret. Okrivljeni je pijesak utovario M. a zaista je bio prinudjen da taj pijesak proda M.N. jer on od nečega mora da živi. Firma je vlasništvo njegovog sina,a on je penzioner i samo mu pomaže u radu kada za time postoji potreba. Firma njegovog sina unazad nekoliko godina ovlašćena je sa još nekoliko firmi da čisti korito rijeke B. kako nebi došlo do poplave i izlivanja rijeke. Firma za to nikakvu naknadu od države ne dobija već u zamjenu za ovu uslugu može da prodaje taj pijesak i tako naplati svoje usluge. Tih 144,00 eura koliko je prodao pijesak zadržao je on za sebe a M. je dao blok račun i potpisao se na njemu te uzeo iz kancelarije pečat i otisnuo na račun. Njegov sin za ovaj događaj nije znao a i da je znao nebi se na njega naljutio. Koliko zna M. su vodili na lice mjesta i on je pokazao odakle je okrivljeni njemu utovario kamion pijeska za njegovog poslodavca. Na licu mjesta vide se tragovi kamiona odakle je on izašao. Tražio je da bude oslobodjen optužbe.

Branilac okrivljenog je naveo da izvedenim dokazima nije utvrdjeno da se u radnjama okrivljenog se stiču elementi bića krivičnog djela samovlašće,te da je u pitanju formalizam koji nije dokazan, gdje upravo sve što je preduzeto u tom pretkrivičnom postupku nije dokazano i sve je vraćeno u predjašnje stanje što će reči da nema u radnjama okrivljenog materijalnih elemenata bića krivičnog djela koje mu se stavlja na teret. Tražio je troškove postupka.

Sud je u dokaznom postupku na saglasan predlog stranaka pročitao iskaz svjedoka M.N. dat na zapisniku kod ODT-a Ulcinj Kt.br.73/15 od 05.05.2005. godine; dopis Ministarstva poljoprivrede i ruralnog razvoja U.z.v. br. 11/13-0101-577/3 od 22.10.2014. godine; dopis Ministarstva poljoprivrede i ruralnog razvoja U.z.v. br.11/15-0101-398 od 21.04.2015. godine; službenu zabilješku Uprave policije od 17.04.2015. godine;potvrdu o privremeno oduzetim predmetima Uprave policije br.03-sl od 03.04.1015. godine; dopis U.z.v. br. 11/15-0101-806/2 od 05.10.2015. godine; zapisnik o izvršenom inspekcijskom pregledu 0407/1-14-60 od 20.08.2014. godine; izvod iz KE za okrivljenog Đ.M. br. 0203/20562 od 27.05.2015. godine; izvršio uvid u otpremnicu br. 211 od 03.04.2015. godine; u račun firme d.o.o. “Đ. xx” br. 176 od 03.04.2015. godine,izvršio uvid u fotoelaborat Uprave policije br. 44/15 od 03.04.2015. godine, u uvjerenje Poreske uprave Pj Bar broj 03/10-01/2202 i u izvod iz CRPS za preduzeće Đ.xx.

Iz iskaza svjedoka M. N. proizilazi da je isti povremeno radno angažovan kod preduzetnika V. I. iz B. da vozi njegove kamione. Dana 03.04.2015.godine oko 11 h pozvao ga je V. i predložio mu da za nadoknadu od 20,00 eura preveze za njega pijesak od D. Š. do B.. M. je to prihvatio i sa TMV marke „I. m.“ reg. oznaka BR xx xxx uputio se ka deponiji u D.Š. gdje mu je Đ.M. oko 12:00 časova svojim mašinama utovario pijesak u kamion sa kojim je on došao. Nakon utovara pijeska Đ.M. mu je dao otpremnicu sa potpisom i pečatom, a prema kojoj je vidio da je utovareno 18 m3. Pijesak je utovaren sa jedne velike gomile na njegovoj deponiji. Po utovaru pijeska krenuo je ka B. ali ga je u naselju Đ. zaustavila patrola policije, zatražila mu dokumentaciju za prijevoz, te je sa istima došao ispred stanice policije gdje je parkirao vozilo. Nakon izvjesnog vremena sa patrolom policije otišao je na mjesto gdje su utovarili pijesak koji su policajci fotografisali, premjerili i uzeli uzorke pijeska. On im je na deponiji pokazao mjesto sa kojim mu je okrivljeni utovario pijesak.

Iz dopisa Ministarstva poljoprivrede i ruralnog razvoja U.z.v. br. 11/13-0101-577/3 od 22.10.2014. godine, proizilazi da je isto naslovljeno kao obavještenje za DOO Đ.xx odnosno na ruke izvršnog direktora Đ.S. kojim se isti obavještava da je Uprava za vode preduzeću Đ.xx aktom br. 11/13-0101-5777/2 od 26.07.2013. godine, dala saglasnost da može prodati izvadjeni materijal iz vodotoka u skladu sa elebaboratom o količinama pijeska koji je transporotvan prilikom čišćenja ušća rijeke B. jer je isti iskorišćen u cilju zaštite od polava tokom vanredne situacije 2012. Godine.Medjutim u vezi preduzeća Đ.xx i predmetnih radova Upravi za vode obratilo se MUP OB Ulcinj aktom od 08.09.2014. godine, DT Ulcinj aktom od 11.09.2014. godine i Zaštitnik imovinsko pravnih interesa aktom od 25.09.2014. godine, a sve u cilju preduzimanja odgovarajućih mjera i sprečavanja nelagalne eksploatacije pijeska. ODT Ulcinj navodi da je izvadjeni materijal lagerovan u zaledju V.p. na lokaciji Š. koja je udaljena od rijeke B. oko 2 km, a od Ade B. 700 m, te da postoji sumnja da se sa navedenog lokaliteta uporno eksploatiše pijesak za kojem preduzeće „Đ.“ xx DOO iz U. tvrdi da potiče sa lagera iako se najverovatnije radi o pijesku koji je nelegalno eksploatisan u okolini ovog lagera. Shodno navedenom Uprava za vode obavještava da je preduzeće Đ.xx u obavezi obustaviti sve dalje radove koji ukazuju da je povredjen zakon, kao i da lagerovani materijal ne može prodati niti jednom subjektu dok nadležne službe ne izvrše kontrolu u skladu sa zakonom. S tim u vezi firma je u obavezi da Upravi za vode dostavi elaborat o količinama pijeska koje su izvadjene iz vodotoka rijeke B. i da o količinama istog obavijeste Upravu za vode.

Iz dopisa Ministarstva poljoprivrede i ruralnog razvoja U.z.v. br.11/15-0101-398 od 21.04.2015. godine proizilazi da je isto naslovljeno kao obavještenje za DOO Đ.xx odnosno na ruke izvršnog direktora Đ.S. kojim se isti obavještava da je Uprava za vode preduzeću Đ.Mx aktom br. 11/13-0101-5777/2 od 26.07.2013. godine, dala saglasnost da može prodati izvadjeni materijal iz vodotoka u skladu sa elaboratom o količinama pijeska koje je transportovan prilikom čišćenja ušća rijeke B. jer je isti skorišćen u cilju zaštite od polava tokom vanredne situacije 2012. Godine. Medjutim aktom Ministarstva poljoprivrede i ruralnog razvoja U.z.v. br. 11/13-0101-577/3 od 22.10.2014. godine sve aktivnosti firme Đ.xx obustavljene su jer je po navodima državnih organa postojala sumnja da se vrši nelegalna eksploatacija. Imajući u vidu da je materijal izvadjen iz vodotoka B., te i dostavljen izvještaj o količinama prodatog materijala po mjesecima i analitički račun preduzeća stekli su se uslovi za nastavak odnosno dalju prodaju preostalih količina izvadjenog materijala iz vodotoka B.. kako bi Uprava za vode utvrdila koje su količine izvadjenog materijala iz vodotoka B. prodate na račun troškova firme oko transporta koji su usledili u cilju zaštite od poplava tokom vanredne situacije 2012. Godine, neophodno je da Upravi za vode firma Đ.xx dostavlja tromjesečni izvještaj o količinama prodatog materijala u cilju praćenja realizacije navedenih radova.

Iz službene zabilješke Uprave policije od 17.04.2015. godine, proizilazi da je ista sačinjena na licu mjesta – divljoj deponiji Đ.M. koja se nalazi u mjestu Š.. Zbog zloupotrebe koja se ogleda u tome da je ovakva lokacija deponije korišćena da se umjesto prodaje materijala prodaje pijesak sa V.p. Đ.M. je zabranjeno da prodaje materijal sa ove deponije dok istu ne izmjesti. Medjutim Đ.M. je M.N. sa navedene deponije prodao 18 m3 sitnog pijeska za iznos od 144,00 eura.

Iz potvrde o privremeno oduzetim predmetima Uprave policije br.03-sl od 03.04.1015. godine proizilazi da je ovlašćeni policijski službenik od lica M.N.a dana 03.04.2015. godine, oko 19:00 časova oduzeo pijesak i to 18 m3.

Iz otpremnice br. 211 od 03.04.2015. godine Đ.xx proizilazi da je M.N. u teretno vozilo reg. oznaka BR xx xxx utovarena 18 m3 pijeska.

Iz računa firme „ Đ. xx“ br. 176 od 03.04.2015. godine, proizilazi da je gotovinski plaćeno 144,00 eura za 18 m3 od strane M.N.

Uvidom u fotoelaborat sačinjen od strane Uprave policije OB Ulcinj od strane M.G. br. 44/15 dana 03.04.2015. godine, utvrdjeno je da je na fotografijama vidljiv izgled kamiona i utovarnog sanduka TMV Iveko reg. oznaka BR xx xxx, mjesto utovara na stovarištu DOO Đ.xx stovarište i tragovi kamiona i bagera.

Iz dopisa U.z.v. dostavljenog na zahtjev suda br. 11/15-0101-806/2 od 05.10.2015. godine, proizilazi da je Ministarstvo poljoprivrede i ruralnog razvoja U.z.v. br.11/15-0101-398 od 21.04.2015. godine da je Uprava za vode preduzeću Đ.xx aktom br. 11/13-0101-5777/2 od 26.07.2013. godine, dala saglasnost da može prodati izvadjeni materijal iz vodotoka u skladu sa elaboratom o količinama pijeska koji je transportovan prilikom čišćenja ušća rijeke B. jer je isti iskorišćen u cilju zaštite od polava tokom vanredne situacije 2012. godine. Medjutim aktom Ministarstva poljoprivrede i ruralnog razvoja U.z.v. br. 11/13-0101-577/3 od 22.10.2014. godine sve aktivnosti firme Đ.xx obustavljene su jer je po navodima državnih organa postojala sumnja da se vrši nelegalna eksploatacija. Imajući u vidu da je materijal izvadjen iz vodotoka B. te da je dostavljen izvještaj o količinama prodatog materijala po mjesecima i analitički računa preduzeća kao i zapisnik inspektora za vode od 20.08.2014. godine, Uprava za vode je aktom od 21.04.2015. godine, dala saglasnost za nastavak odnosno dalju prodaju preostalih količina izvadjenog materijala iz vodotoka B. koji je koriščen u cilju zaštite od poplava tokom vanredne situacije 2012. Godine.

Iz uvjerenja Poreske Uprave od 21.04.2015.godine proizilazi da je Đ.M. invalidski penzioner od 11.06.1990.godine.

Iz izvoda iz Centralnog registra Privrednog suda proizilazi da je Đ.xx registrovano dana 26.04.2012.godine kao društvo sa ograničenom odgvornošću sa PIB xxxxxxxx i djelatnošću vadjenje šljunka,pijeska,gline i kaolina,te da je osnivač i izvršni direktor Đ.S.

Iz izvoda iz kaznene evidencije Ministarstva pravde Crne Gore br. 0203/20562 od 27.05.2015. godine, proizilazi da je Đ.M. osudjivan: Presudom Osnovnog suda Ulcinj K.br. 55/99 od 20.11.1999. godine zbog krivičnog djela iz čl. 76 st. 3 tač. 1 KZ uslovno 3 mjeseca na 1 godine; presudom Osnovnog suda Ulcinj K.br. 50/04 od 12.10.2006. godine zbog krivičnog djela iz čl. 348 st. 3 tač. 3 KZ uslovno 6 mjeseci na 2 godine; Presudom Osnovnog suda Ulcinj K.br. 14/07 od 23.06.2008. godine zbog krivičnog djela iz čl. 328 st. 4 KZ novčana kazna 400,00 eura; Presudom Osnovnog suda Ulcinj K.br. 137/06 od 10.06.2009. godine zbog krivičnog djela iz čl. 239 st. 1 KZ uslovna osuda 2 mjeseca na 2 godine; Presudom Osnovnog suda Ulcinj K.br. 278/08 od 07.09.2009. godine zbog krivičnog djela iz čl. 239 st. 1 KZ novčana kazna u iznosu od 1.200,00 eura; Presudom Osnovnog suda Ulcinj K.br. 61/10 od 23.02.2011. godine zbog krivičnog djela iz čl. 152 st. 2 u vezi st. 1 KZ na novčanu kaznu u iznosu od 1.200,00 eura; Presudom Osnovnog suda Ulcinj K.br. 127/11 od 6.12.2012. godine zbog krivičnog djela iz čl. 376 st. 3 u vezi st. 1 KZ na kaznu zatvor au trajanju od 6 mjeseci; Presudom Osnovnog suda Ulcinj K.br. 3/72 od 24.09.1974. godine zbog krivičnog djela iz čl. 249 st. 1 KZ uslovno 4 mjeseca na 2 godine; Presudom osnovnog suda Ulcinj K.br. 2/92 od 19.07.1993. godine zbog krivičnog djela iz čl. 143 st. 1 KZ na kaznu zatvora 30 dana uslovno na jednu godinu; Presudom Osnovnog suda Ulcinj K.br. 76/93 od 15.02.1994. godine zbog krivičnog djela iz čl. 143 st. 2 KZ uslovna osuda 3 mjeseca na 1 godinu; Presudom osnovnog suda Ulcinj K.br. 48/98 od 16.06.1997. godine zbog krivičnog djela iz čl. 76 KZ uslovno 3 mjeseca na 1 godinu; Presudom osnovnog suda Ulcinj K.br. 2/02 od 25.06.2003. godine zbog krivičnog djela iz čl. 108 st. 5 KZ uslovnu 4 mjeseca na 1 godinu; Presudom Osnovnog suda Ulcinj K.br. 197/12 od 25.09.2013. godine zbog krivinog djela iz čl. 384 st. 1 na novčanu kaznu u iznosu od 600,00 eura i Presudom Osnovnog suda Ulcinj K.br. 316/07 od 08.06.2010. godine, zbog krivičnog djela iz čl. 376 st. 3 KZ na kaznu zatvora u trajanju od 6 mjeseci.

Ocjenom navoda optužbe i odbrane okrivljenog,te svih izvedenih dokaza na glavnom pretresu,kako pojedinačno tako i u njihovoj međusobnoj povezanosti, dovodeći iste u vezu sa navodima odbrane okrivljenog, sud je našao da nije dokazano da je okrivljeni Đ.M. izvršio krivično djelo stavljeno mu na teret optužnim predlogom, pa je sud okrivljenog na osnovu čl.373 tač.2 Zakonika o krivičnom postupku oslobodio od optužbe.

Optužnim predlogom Osnovnog državnog tužilaštva u Ulcinju Kt.br.73/15 od 12.05.2015.godine, okrivljenom Đ.M. stavljeno je na teret izvršenje krivičnog djela samovlašće iz čl.384 st.1 Krivičnog zakonika,na način što je dana 03.04.2015. godine, u U., u naselju Š., u popodnevnim časovima, samovlasno pribavio svoje pravo, na način što je za prethodno izvršene usluge produbljivanja i čišćenja korita rijeke B. u cilju sprečavanja poplava, te odvoženja pijeska sa ušća rijeke B., vlasništvo Države Crne Gore, naplatio prodajom dijela istog, koji je privremeno bio deponovao na njegovoj deponiji, iako mu je odlukom U.z.v. br. 11/13-0101-577/3 od 22.10.2014. godine, zabranjeno da pijesak sa deponije prodaje u cilju naplate svojih usluga dokle god deponiju ne izmijesti, a iz razloga što je lokaciju deponije u neposrednom zaledju V.p. zloupotrebljavao na način da pored prodaje pijeska sa deponije prodaje i pijesak sa V.p., a što je sve učinio prije nego što mu je ovakva prodaja ponovo odobrena odlukom U.z.v. br. 11/15-0101-398 od 21.04.2015. godine, a zbog čega je već jednom pravosnažno osudjen presudom Osnovnog suda u Ulcinju K.br. 197/12 od 25.09.2013. godine, pa je navedenog dana M.N. iz B. prodao sa deponije 18 m3 pijeska, po otpremnici br. 211 od 3.04.2015. godine za iznos od 144,00 evra, pri čemu je bio svjestan svog djela i htio je njegovo izvršenje,
Međutim, izvedenim dokazima nijesu potvrđeni navodi optužbe.

Tokom postupka je iz materijalnih dokaza nesporno utvrdjeno da je Uprava za vode preduzeću Đ.xx aktom br. 11/13-0101-5777/2 od 26.07.2013. godine, dala saglasnost da može prodati izvađeni materijal iz vodotoka u skladu sa Elaboratom o količinama pijeska koji je transportovan prilikom čišćenja ušća rijeke B. jer je isti iskorišćen u cilju zaštite od polava tokom vanredne situacije 2012. godine,dok je aktom Ministarstva poljoprivrede i ruralnog razvoja-U.z.v. br.11/13-0101-577/3 od 22.10.2014. godine sve aktivnosti firme Đ.xx obustavljene su jer je po navodima državnih organa (policije,tužilaštva i Zaštitnika imovinsko pravnih interesa) postojala sumnja da se vrši nelegalna eksploatacija pijeska. Nadalje je utvrdjeno da je nakon što je Uprava za vode svojim aktom naložila obustavu prodaje pijeska firmi Đ.xx okrivljeni Đ.M. dana 03.04.2015.godine utovario M. N. 18 m3 pijeska sa deponije Š. koju koristi Đ.xx DOO vlasništvo njegovog sina,te mu navedenu količinu pijeska naplatio 144,00 eura koje je pritom zadržao za sebe. Prednje je sud utvrdio iz jasnog,detaljnog i uvjerljivog iskaza svjedoka M. a njegove tvrdnje potvrdio je i sam okrivljeni čiju je odbranu sud prihvatio. Dakle iz izvedenih dokaza je nesporno utvrdjeno da se zabrana prodaje pijeska u periodu od 22.10.2014.godine do 21.04.2015.godine koja je naložena od strane U.z.v. odnosila na DOO Đ.xx .

Krivičnim djelom samovlašće iz čl.384 st.1 Krivičnog Zakonika inkriminiše se kao zabranjeno samovlasno pribavljanje prava ili prava za koje neko smatra da mu pripada. U radnjama okrivljenog nijesu dokazani elementi konkretnog krivičnog djela. Ovo iz razloga što je iz materijalnih dokaza-dopisa U.z.v. utvrdjeno da je preduzeću Đ.xx za prethodno izvršene usluge produbljivanja i čišćenja korita rijeke B. u cilju spriječavanja poplava, te odvoženja pijeska sa ušća rijeke B., vlasništvo Države Crne Gore, dozvoljeno da svoje usluge naplati prodajom dijela istog, koji je privremeno bio deponovan na deponiji koju navedeno preduzeće i koristi. Dakle pravo naplate navedenih usluga (koje je izvršilo privredno društvo “Đ. xx” za potrebe U.z.v.,a koje se ostvaruje prodajom predmetnog pijeska) pripada isključivo navedenom privrednom društvu čiji je izvršni direktor sin okrivljenog-Đ.S.,što je nesporno utvrdjeno iz izvedenih dokaza (uvjerenja iz CRPS za navedenu firmu iz kojeg proizilazi da je osnivač i izvršni direktor firme Đ.S.).

Subjektivno biće krivičnog djela za koje se okrivljeni Đ.M. tereti podrazumijeva svijest o tome da učiniocu pripada pravo koje pribavlja na zakonom nedozvoljen način. Stoga je jasno da to pravo objektivno okrivljenom ne pripada te ne stoje navodi iz optužnog akta da je okrivljeni pribavljao svoje pravo. Od strane U.z.v. naložena je obustava prodaje pijeska privrednom društvu kojem je prije toga i dato ovlašćenje da pijesak koji je deponovan može prodavati i tako naplatiti svoje usluge. Dakle, okrivljenom Đ.M. lično to pravo nikada nije ni dato a niti oduzeto mada je isti pošto je direktor firme njegov sin sa navedenom zabranom bio upoznat kako to proizilazi iz njegove odbrane.

Sud je i na subjektivnom planu utvrdio da je okrivljeni znao da to pravo njemu ne pripada već da ono pripada firmi njegovog sina “Đ. xx” kojoj pripada i lagerovani pijesak,niti je okrivljeni (koji je penzioner) mogao smatrati da mu navedeno pravo pripada bez obzira što je izvršni direktor i osnivač firme njegov sin jer pravo prodaje i naplate ovog pijeska pripada isključivo Društvu sa ograničenom odgovornošću “Đ. xx”, što je i okrivljenom bilo poznato kako je i sam naveo u svojoj odbrani,te bi se imajući navedeno u vidu u radnjama okrivljenog mogli steći elementi drugog krivičnog djela (imajući u vidu vrijednost pijeska i činjenicu da je iznos dobijen od prodaje pijeska zadržao za sebe) koje se goni po privatnoj tužbi,a ne ovog koje mu je stavljeno na teret.

Sud je cjenio i ostale dokaze ali je našao da isti nijesu od uticaja za drugačije presuđenje u ovoj krivično pravnoj stvari.

Kako je u ovoj krivično pravnoj stvari donijeta oslobađajuća presuda, to troškovi krivičnog postupka padaju na teret budžetskih sredstava suda, shodno čl.230 st.1 Zakonika o krivičnom postupku,a o istima (troškovima na ime angažovanja branioca) će sud odlučiti posebnim rješenjem.

Sa izloženog,a na osnovu čl.373 tač.2 Zakonika o krivičnom postupku odlučeno je kao u izreci presude.

OSNOVNI SUD U ULCINJU

Dana 16.10.2015.godine
Zapisničar, S U D I J A,
Škrelja Milena Mr Sanja Mirović
PRAVNA POUKA: Protiv ove presude može se izjaviti žalba u roku od 8 dana od dana prijema prepisa iste, Višem sudu u Podgorici, a preko ovog suda.