K.br.858 /12
U IME CRNE GORE
OSNOVNI SUD U NIKŠIĆU, kao prvostepeni krivični, sudija Kovačević Vesna, uz sudjelovanje Nikolić Rade, kao zapisničara, u krivičnom predmetu protiv okrivljenih Đurović Branka i Đurović Jagoša, zbog krivičnog djela ugrožavanje sigurnosti iz čl. 168 st. 1 KZ, po optužnom predlogu ODT-a Nikšić, Kt.br. 696/12 od 21.09.2012. godine, nakon dovršenog glavnog i javnog pretresa, dana 24.04.2013.godine, u prisustvu zastupnika ODT-a Đurišić Radovana i okrivljenih Đurović Branka i Đurović Jagoša, istog dana donio je a dana 26.04.2013. godine i javno objavio

P R E S U D U
Okrivljeni: ĐUROVIĆ JAGOŠ od oca oca Branka i majke Verice rođene Golubović , rođen 09.03. 1992.god. god u Nikšiću sa prebivalištem u mjestu rođenja ul.Partizanski put br.47,završio osnovnu školu,neoženjen,nazaposlan,lošeg imovnog stanja ,ranije neosuđivan
K r i v j e
Što je:

Dana 15.08.2012 godine, oko 23,30 časova, u Nikšiću, u ulici Nikca od Rovina, ugrozio sigurnost oštećenog Nikčević Dragana prijetnjom da će napasti na njegov život i tijelo, na način što je oštećenom uputio riječi : '' Slomiću te, zaklaću te i voziti u gepek ''.

- čime je počinio krivično djelo ugrožavanje sigurnosti iz čl. 168 st. 1 Krivičnog zakonika
- pa sud okrivljenom za navedeno krivično djelo primjenom odredbi iz čl. 4.st.2, čl. 42 st.1.,čl. 52,53,54 Krivičnog zakonika i čl. 226.229.i čl.374 st.1. Zakonika o krivičnom postupku i z r i č e
U S L O V N U O S U D U
Sa kojom mu utvrđuje kaznu zatvora u trajnju od 60 ( šezdeset) dana i istovremeno određuje da se ova kazna neće izvršiti ukoliko okrivljeni u roku od jedne godine od dana pravosnažnosti presude ne izvrši novo krivično djelo.

Obavezuje se okrivljeni da na ime troškova krivičnog postupka uplati iznos od 40,oo eura, sve u roku od 15 dana po pravosnažnosti presude pod prijetnjom prinudnog izvršenja na žiro račun ovog suda br. 832-152-32 , te da dokaz o izvršenoj uplati dostavi sudu na uvid.

II
Okrivljeni ĐUROVIĆ BRANKO od oca Miloša i majke Jelene, rođene Musić, rođen 30.03.1961. godine u Nikšiću, sa prebivalištem u mjestu rošenja, ul. Partizanski put, br.47, završio srednju školu, udovac-otac dvoje djece, nezaposlen, lošeg imovnog stanja, ranije osuđivan presudom Okružnog suda Titograd K. br.27/77 od 08.01.1979 godine zbog krivičnog djela iz čl. 181/2 KZ, 3 godine maloljetničkog zatvora, presudom Okružnog suda Titograd K.br.208/83 od 23.09.1974. godine zbog krivičnog djela iz čl. 153 st.1 t.1 KZCG na kaznu zatvora od 4 mjeseca, presudom Opštinskog suda Nikšić K.br. 356/84 od 17.02.1985. godine, zbog krivičnog djela iz čl. 185 st.3 u vezi st.1 KZCG novčano u iznosu od 8.000,00 dinara, presudomOpštinskog suda u Nikšiću K.br.21/86 od 15.01.1987. godine zbog krivičnog djela iz čl.152. st1 KZCG na kaznu zatvora u trajanju od 3 mjeseca i presudom Osnovnog suda u Nikšiću K.br.469/94 od 3.02.1995. godine zbog krivičnog djela iz čl. 131 st.1 KZ na novčanu kaznu u iznosu od 500,00 dinara,
Na osnovu čl. 373. tač.2. Zakonika o krivičnom postupku
OSLOBAĐA SE OD OPTUŽBE
Da je:

Dana 15.08.2012 godine, oko 23,30 časova, u Nikšiću, u kafe baru „Meduška“ u ulici Nikca od Rovina ugrozio sigurnost oštećenog Nikčević Dragana prijetnjom da će napasti na njegov život i tijelo, na način što je oštećenom uputio riječi : '' Šta ti gledaš, tebe ću slomiti, zaklati i prebiti“,
- čime bi počinio krivično djelo ugrožavanje sigurnosti iz čl. 168 st. 1 Krivičnog zakonika
Troškovi krivičnog postupka padaju na teret budžetskih sredstava ovog suda.

O b r a z l o ž e n j e
Osnovni državni tužilac u Nikšiću svojim optužnim predlogom Kt.br.696/12 od 21.09.2012. godine stavio je na teret okrivljenima Đurović Branku i Đurović Jagošu, izvršenje krivičnog djela ugrožavanje sigurnosti iz čl. 168 st. 1 Krivičnog zakonika, pa je zastupnik ODT-a Đurišić Radovan zastupajući optužni akt na glavnom pretresu u cjelosti ostao pri istom, predlažući sudu da okrivljene oglasi krivim i osudi po zakonu.

Okrivljeni Đurović Jagoš nije priznao izvršenje krivičnog djela, koje mu je stavljeno na teret i krivicu za isto, objašnjavajući u navodima svoje odbrane da se ne može sjetiti svih detalja događaja u kafe baru „ Meduška“ obzirom na protek vremena, ali zna da je došao u lokalu sa svojom djevojkom i da je zatekao raspravu između Nikčević Dragana i nekog lica, da je zatim vidio kako Nikčević u svojoj ruci vrti nož i da je pitao svog oca koji je takođe bio u lokalu da li ima kakvih problema i da mu je otac odgovorio da nema, da bi u međuvremenu došla policija zbog čega su svi gosti izašli iz lokala a on se zatim uputio sa svojom djevojkom prema vozilu kako bi pošli kući , a gdje je ostao Nikčević Dragan njemu nije poznato. U završnoj riječi je istakao da se ne osjeća krivim.

Okrivljeni Đurović Branko nije priznao krivično djelo i krivicu za isto, pa je u navodima svoje odbrane u bitnom istakao da je dana 15.08.2012.g. pošao u kafe bar "Meduška" u ul. Nikca od Rovina sa nekim bosancima koji su radili sa njim na zgradi da popiju piće, da su sjeli za jedan sto a da je do njih za šankom sjedio Nikčević Dragan sa gazdaricom lokala, te da je nedugo zatim došao izvjesni Pero čijeg prezima se nije mogao sjetiti i isti je sjeo zajedno sa Nikčevićem koji su zatim počeli da se prepiru. U jednom momentu njemu je za šankom prišao Nikčević Dragan i počeo da ga maltretira pa je tu došlo do malog prepucavanja između njih dvojice a nedugo zatim došao je i njegov sin Jagoš sa djevojkom i isti ga pitao šta se dešava, na što mu je odgovorio da nije ništa i da je sve u redu. U međuvremenu je došla policija i prisutni u lokalu su im kazali da je sve u redu, da se ništa ne dešava nakon čega su svi napustili lokal a on otišao kući. Na glavnom pretresu naveo je da Nikčević priča neistinu, obzirom da je imao vremena da prijavi njegove prijetnje pripadnicima policije koji su tada došli u lokal.U završnoj riječi je naveo da se ne osjeća krivim.

U dokaznom postupku sud je neposredno saslušao svjedoka-oštečenog Nikčević Dragana, svjedoke Strikovoć Dobrinku, Drinčić Natašu, Mrkaić Dejana, Ognjenović Nikolu, Vuković Miljana i izvršio uvid u izvod iz kaznene evidencije na ime okrivljenih.

Saslušan u svojstvu svjedoka-oštećenog Nikčević Dragan je u svom iskazu u prethodnom postupku naveo da je dana 15.08.2012. godine, negdje oko 23,30 h, došao u kafe bar Meduška u ulici Nikca od Rovina u kojem lokalu je primijetio Đurović Branka zvanog" Bućko" sa kojim od ranije nije u dobrim odnosima, da je sa njim za istim stolom sjedio izvjesni Gardašević, kojeg poznaje izviđenja i Đurišić Goran kojeg lično poznaje. U jednom trenutku došlo je do svađe između Gardaševića i Đurišića u koju svađu se umiješao Đurović Branko sa namjerom da ih smiri, nakon čega se isti okrenuo u njegovom pravcu i obratio mu se riječima :«Šta ti gledaš, tebe ću slomiti, zaklatii, prebiti" pa se potom obratio svom malodobnom sinu, koji je sjedio sa njima u društvu, govoreći mu da dovede neku ekipu. Nedugo zatim na vratima lokala se pojavilo jedno mlađe lice, starosti oko dvadesetak godina, za kojeg je kasnije saznao da je to drugi sin Đurović Branka, Đurović Jagoš, i isti je u ruci držao jednu metalnu šipku dužine 60 cm, pa je stojeći na vratima lokala sa šipkom u ruci rekao:«Ko je dirao moga tatu, ja ću mu pokazati, zaklaću ga, prebiću ga"« pa je on rekao Branku da je sramota da miješa djecu u njihove poremećene odnose nakon čega je Branko došao do šanka i udario ga jedan put svojom glavom u predjelu njegove glave, a u daljoj namjeri da ga udara spriječili su ga Gardašević i Đurišić. Dalje je naveo da je nakon toga on sjeo u svoje putničko motorno vozilo marke "Jugo" reg.br.NK AN 689 i sa istim krenuo put Sportskog centra, a nakon jedno 20 metara u istoj ulici «Nikca od Rovina» prestiglo ga je vozilo "BMW" crne boje i prepriječilo mu put , iz kojeg je izašao Đurović Jagoš sa šipkom, koju je predhodno držao, pa mu je polomio prednje vjetrobransko staklo i dva bočna stakla na vratima od vozila, a dok je šipkom udarao po njegovom vozilu Jagoš mu je uputio riječi prijetnje: "Slomiću te, zaklaću te i voziti u gepek " nakon čega se on vratio i nekom od pripadnika interventne grupe prijavio taj slučaj koji su ga potom uputili u stanicu policije kako bi se izvršio pregled vozila i podnio prijavu obzirom da je od prijatnji koje su mu bile upućene od Đurović Jagoša osjetio strah i ugroženost za svoj život i svoju ličnu bezbijednost. Nadalje je pojasnio da nije prijavio Đurović Branka kada je došla policija u lokalu , jer je želio da se sve završi na lijep način, da njega u tom trenutku nije bilo strah od Đurović Branka niti je te njegove riječi prijetnje shvatio ozbiljno i da će ih Branko realizovati, dok prijetnje koje su bile upućene od strane Đurović Jagoša shvatio je veoma ozbiljno. U završnoj riječi je istakao da se pridružuje krivičnom gonjenju protiv okrivljenih.

Svjedok Striković Dobrinka je u svom iskazu navela da je bila u lokal kada je došlo do nesporazum između Đurovića i Nikčević Dragana ali kako je bila velika gužava nije obraćala pažnju na njih ali se sjeća da je Đurović Jagoš došao u lokal i sa vrata dosta bučno reagovao govoreći »ko je dirao mog oca » držeći u rukama neki predmet ali da su ga gosti uspjeli smirili dok nije došla policija.

Svjedok Drinčić Nataša je u svom iskazu u bitnom navela da je konkretnog dana bila u drugoj smjeni u lokalu »Meduška«, kada je Đurović Branko došao sa nekim društvom i sjeo za jednim stolom, dok je Nikčević Dragan sjedi zajedno sa gazdaricom lokala. Kada je Nikčević prešao za šankom došlo je do prepirke između Nikčevića i Đurović Branka a o čemu su se raspravljali nije čula, jer je usluživala druge goste. Kada je došao sin Đurović Branka, Đurović Jagoš, isti je sa vrata pitao kakva je to prepirka ali je u međuvremenu došla i policija i svi su napuštili lokal. Pojasnila je da nije ništa vidjela u ruci Đurović Jagoša koji je u lokalu došao sa njenom ćerkom koja mu je u tom periodu bila djevojka i da ona ne zna da li su upućene bilo kakve riječi prijetnje od strane Đurovića prema Nikčević Draganu.

Svjedok Mrkajić Dejan je svom iskazu naveo da Đurović Branka i Đurović Jagoša zna iz viđenja a da Nikčević Dragana nikada nije vidio, te da mu o navedenom događaju nije ništa poznato.

Svjedok Ognjenović Nikola kao službenik policije je u svom iskazu naveo da su dana 15.08.2012.god.god dobili prijavu od dežurne službe da pođu u lokal »Meduška« zbog narušavanja javnog reda i mira, te kada su došli u lokal pitali su gazdaricu lokala, kao i osoblje i goste lokala, da li imaju nešto da prijave, pa kako niko nije reagovao ni prijavio bilo kakav slučaj, zamolili su gazdaricu da zatvori lokal, da gosti izađu jer je kraj radnog vremena, te da su oni iz lokala izašli prije nego što su gosti napustili isti.

Svjedok Vuković Miljan kao službenik policije je u svom iskazu naveo da su dana 15.08.2012.god. dobili prijavu od dežurne službe, da pođu u lokal »Meduška« zbog narušavanja javnog reda i mira, da su ušli u lokal i vidjeli da u istom ima jedno 5-6 gostiju koje su pitali da li imaju nešto da prijave, pa kako nije bilo nikakve prijave oni su napuštili lokal. Dalje je naveo da se sjeća da im je istom prilikom prišao Nikčević Dragan da prijavi događaj da je napadnut od jednog lica i da mu je polomljena šoferšajbna na vozilu i da je pošao i vidio na jednoj krivini na udaljenosti od jedno 50 m od lokala vozilo kojem je bila zaista polomljena šoferšajbna i da je neko iz dežurne službe naredio da se vozilo doveze u stanicu policije pa su kazali Nikčeviću da ode u stanicu policije poveze vozilo i prijavi na koji način i od koga je napadnut.

Sud utvrđuje da je okrivljeni Đurović Jagoš sa direktnim umišljajem ostvario sva bitna obilježja krivičnog djela ugrožavanje sigurnosti iz čl. 168 st. 1 Krivičnog zakonika jer je dana 15.08.2012 godine, oko 23,30 časova, u Nikšiću , u ulici Nikca od Rovina, ugrozio sigurnost oštećenog Nikčević Dragana prijetnjom da će napasti na njegov život i tijelo , što je oštećenom uputio riječi: “ Slomiću te, zaklaću te i voziti u gepek“ .

Prednje sud zaključuje kako iz same odbrane okrivljenog koja je nedosledna i u bitnom protivurječna tako i iz iskaza oštećenog svjedoka Nikčević Dragana i svjedoka Striković Dobrinke i Vuković Miljana kojim iskazima je sud dao punu vjeru. Naime okrivljeni Đurović Jagoš ne priznaje izvršenje krivičnog djela na način kako mu je stavljeno optužbom na teretu i navodi da nije upućivao nikakve riječi prijetnje oštećenom niti mu je lomio vozilo niti je imao bilo kakav predmet kod sebe kada je došao u lokal » Meduška«. Utvrđujući te činjenice sud je sproveo niz dokaza i nakon toga nije prihvatio odbranu okrivljenog kao istinitu već istu ocjenjuje kao konstruisanu u cilju izbjegavanja sopstvene krivice, budući da je ista obesmišljena rezultatima dokaznog postupka iz kojih proizilazi da odbrana okrivljenog nije vjerodostojna u odnosu na činjenice od odlučnog značaja, obzirom da su opovrgnute prevashodno uvjerljivim, u bitnom saglasnim i logičnim kazivanjem prednjih svjedoka koji na detaljan način predstavljaju tok predmetnog događaja, te podrobno opisuju radnje koje je kritičnom prilikom preduzeo okrivljeni Đurović Jagoš.

Naime, oštećeni Nikčević Dragan u bitnom navodi da ga je okrivljeni Đurović Jagoš nakon izlaska iz lokala Meduška presreo sa svojim vozilom i metalnom šipkom udarao po njegovom vozilu kojom prilikom mu je polomio prednje vjetrobransko staklo i dva bočna stakla na vratima od vozila, upućujući mu riječi prijetnje da će ga »slomiti, zaklati i voziti u gepek«, a koje prijetnje je oštećeni ozbiljno shvatio i osjetio strah za svoj život. Prednje kazivanje oštećenog našlo je uporište u iskazima svjedoka Striković Dobrinke da je okrivljeni Đurović Jagoš kada je ušao u lokal burno reagovao i tom prilikom pitao »ko je dirao mog oca » i da je u rukama imao neki predmet i svjedoka Vuković Miljana službenika policije koji je objasnio da je nakon njihovog izlaska iz lokala vidio na jednoj krivini na udaljenosti jedno od 50 m od lokala na vozilu oštećenog Nikčevića polomljenu šoferšajbnu te da im je ispred lokala prišao Nikčević da prijavi događaj a kojeg su uputili u stanicu policije da poveze vozilo na pregled i prijavi počinioca a koji dokazi u cjelosti opovrgavaju odbranu okrivljenog da nije napao oštećenog i uputio mu riječi prijetnje obzirom da je nakon izlaska iz lokala sa svojom djevojkom pošao kući i da ne zna gdje je ostao oštećeni Nikčević Dragan zbog čega je prednju odbranu okrivljenog odbacio a prihvatio iskaz oštećenog i svjedoka. U prilog prednjem zaključku suda je i činjenica da je okrivljeni došao u lokalu sa predmetom u ruci, dosta burno reagujući ali da je u svojim radnjama bio spriječen od strane gosti nakon čega su došli i službenici policije pa je logično da je nakon izlaska iz lokala pratio oštećenog kako bi dovršio svoje namjere da mu ugrozi sigurnost prijetnjom da će napasti na njegov život i tijelo.

Dakle, po mišljenju suda u konkretnom slučaju radi se o ozbiljnoj prijetnji kojom se ugrožava sigurnost oštećenog kada mu se stavlja u izgled opasnost po život jer se ozbiljnost prijetnje i objektivnost mogućnosti da se ona ostvari zaista mora cijeniti sa gledišta lica kome se prijeti a po mišljenju suda pod ozbiljnom prijetnjom po pravilnoj primjeni zakona, treba razumjeti takvu prijetnju koja je po svom karakteru i okolnostima pod kojima je izražena objektivno podobna da kod lica kome je upućena izazove osjećaj straha, lične ugroženosti, nesigurnosti ili neposkojstva, što je kod oštećenog zasigurno postojalo kada mu se stavlja u izgled opasnost po život jer se ozbiljnost prijetnje i objektivnost mogućnosti da se ona ostvari zaista mora cijeniti sa gledišta lica kome se prijeti.Objekt napada ovog krivičnog djela je lična sigurnost drugog lica, njegovo pravo da živi spokojno i nesmetano i to pravo na duševni mir i osjećaj sigurnosti ne smije biti povrijedjeno ma čijim prijetnjama, pa je bez uticaja da li je onaj koji upućuje prijetnje namjeravao da ih realizuje jer se ovdje radi o prijetnjama napadom na život ili tijelo koje se objektivno mogu uzeti kao ozbiljne tj.kao podobne da kod onog kome su namijenjene izazovu osjećaj ugroženosti i uvjerenja da će biti ostvarene kao što je to shvatio oštećeni jer je inače isto subektivni osjećaj svakog pojedinca. Naime, prijetnje koje je okrivljeni Đurović Jagoš uputio oštećenom, shvaćene su ozbiljno kako je oštećeni naveo u svom iskazu, da se osjećao ugroženim za svoj život , zbog čega je nakon kritičnog događaja i nadležnim organima prijavio slučaj, obzirom da mu je i konkretnom prilikom prilikom prijetnji i lomio vozilo što jasno ukazuje da je prijetnje bila ozbiljna pa su se tako pored objektivnih stekli i subjektivni elementi bića predmetnog krivičnog djela, budući da je okrivljeni Đurović Jagoš bio svjestan da će navedene riječi prijetnje izazvati strah i ugroženost za život kod oštećenog a što je i htio što ukazuje da je postupao sa direktnim umišljajem.

Nasuprot prednjem a cijeneći obilježja krivičnog djela u pitanju kako su naprijed opisana sud je cijenio odbranu okrivljenog Djurović Branka da kritične prilike nije upućivao riječi prijetnje oštećenom Nikčević Draganu ali da je u jednom momentu došlo do malog prepucavanja između njih dvojice i isto dovodeći u vezu sa iskazom oštećenog da mu se kritične prilike okrivljeni Djurović Branko u lokalu obratio riječima :«Šta ti gledaš, tebe ću slomiti, zaklatii, prebiti" ali da prednje riječi koje mu je uputio okrivljeni Djurović Branko nije ozbiljno shvatio niti je osjetio strah iz kog razloga istog nije prijavio službenicima policije kada su došli u lokalu »Meduška« a što su potvrdili i svjedoci službenici policije Ognjenović Nikola i Vuković Miljan u svojim iskazima da kada su došli u lokal i pitali goste i osoblje imali ko šta da prijavi, da se niko nije žalio niti šta prijavio što potvrđuje navode oštećenog da riječi koje mu je uputio okrivljeni nije shvatio ozbiljno jer bi u suprotnom da je osjetio strah i da je prijetnje shvatio ozbiljno i da je bio u uvjerenju da će biti ostvarene to bi isto zasigurno prijavio službenicima policije kada su ušli u lokal tako da imajući u vidu da riječi koje je okrivljeni Djurović Branko uputio oštećenom Nikčević Draganu, od strane oštećenog nijesu shvaćene ozbiljno, zbog čega kod istog nije postojalo osjećanje ugroženosti i straha za život i tjelesni integritet to ovaj sud nalazi da nema dokaza da je okrivljeni Đurović Branka izvršio krivično djelo ugoržavanje sigurnosti iz čl. 168.st.1. KZ, na način što je dana 15.08.2012 godine, oko 23,30 časova, u Nikšiću, u kafe baru „Meduška“ u ulici Nikca od Rovina ugrozio sigurnost oštećenog Nikčević Dragana prijetnjom da će napasti na njegov život i tijelo, na način što je oštećenom uputio riječi : '' Šta ti gledaš, tebe ću slomiti, zaklati i prebiti“ pa ga je usled nedostatka dokaza shodno čl.373 tač.2 oslobodio optužbe.

Sud je imao u vidu iskaz oštećenog da je okrivljenog Đurović Branka kasnije u stanici policije prijavio jer je mislio da je i on učestvovao u organizovanju napada koji se desio nakon izlaska iz lokala i to od strane njegovog sina Jagoša koji mu je polomio vozilo i prijetio mu ali obzirom da je sud vezan isključivo činjeničnim opisom optužbe to isto nije uticalo na drugačije presuđenje jer oštećeni kako je sam naveo nije shvatio ozbiljno riječi prijetnje koje mu je okrivljeni Đurović Branko uputio u lokalu prije nego što ga je njegov sin - okrivljeni Đurović Jagoš napao niti je osjetio strah niti je bio u uvjerenju da će biti ostvarene a što se okrivljenom i stavlja na teret optužbom i to da je ugrozio sigurnost oštećenog u lokalu » Meduška« izgovarajući riječi prijetnje » Šta ti gledaš, tebe ću slomiti, zaklati i prebiti“ pa kako isto nije dokazano sud ga je oslobodio od optužbe.

Sud je cijenio iskaz svjedoka Drinčiš Nataše koja je navela, da je kritičnom prilikom bila u lokal, ali da nije vidjela da okrivljeni Đurović Jagoš ima bilo kakav predmet u rukama, ali imajući u vidu da je okrivljeni Đurović Jagoš momak njene kćerke, jasno je da je njen iskaz subjektivan i usmjeren ka pomaganju okrivljenom u izbjegavanju ili umanjenju krivice, cijeneći pri tom da je u suprotnosti sa iskazom svjedoka Striković Dobrinke koji je objektivan i nepristrasan a koja je tačno navela da je okrivljeni Đurović Jagoš kada je došao u lokal u rukama drža neki predmet.Takođe, je sud imao u vidu i iskaz svjedoka Mrkaić Dejana ali kako istom nije ništa poznato o predmetnom događaju to iskaz ovog svjedoka nije uticao na drugačiji zaključak suda u ovoj pravnoj stvari.

Sud nije izvodio dokaz neposredno saslušanje svjedoka Adžić Radivoja na predlog zastupnika ODT-a Nikšić, a uz saglasnost okrivljenog, s obzirom da je provedenim dokazima utvrdjeno činjenično stanje, pa bi provodjenjem istog samo vodilo odugovlačenju krivičnog postupka i ne bi uticalo na drugačiju odluku suda u ovoj pravnoj stvari.

Prilikom utvrdjivanja vrste i visine krivične sankcije okrivljenom Đurović Jagošu za izvršeno krivično djelo sud je u smislu čl.42.st.1.KZ kao olakšavajuće okolnosti na strani okrivljenog cijenio njegovu raniju neosudjivanost u što se sud uvjerio uvidom u izvod iz kaznene evidencije na ime okrivljenog dok na strani okrivljenog nije našao otežavajuće okolnosti, pa mu je cijeneći prednje okolnosti primjenom čl.53 i 54 KZ izrečena uslovna osuda, s tim što mu je utvrdjena kazna zatvora u trajanju od 60 dana smatrajući da će se i sa prijetnjom izvršenja utvrdjene kazne zatvora, te provjerom ponašanja okrivljenog u periodu od 1 godine u dovoljnoj mjeri uticati da ubuduće ne vrši krivično djelo, čime će se sa uspjehom ostvariti svrha uslovne osude iz čl.52 KZ, a u okviru opšte svrhe izricanja krivičnih sankcija u smislu čl.4 st.2. KZ.

Pošto je okrivljeni Đurović Jagoš oglašen krivim sud ga je obavezao da na ime troškova kriv. postupka plati iznos od 40,00 eura na ime paušala kao dijela troškova kriv. postupka a koji iznos troškova kriv. postupka je srazmjeran trajanju i složenosti kriv. postupka i imovnim prilikama okrivljenog a ovo shodno čl.226 u vezi čl.229 ZKP-a.

Troškovi krivičnog postupka u odnosu na okrivljenog Djurović Branka koji je oslobođen optužbe padaju na teret budžedskih sredstava ovog suda.

Sa svega izloženog, a primjenom čl.374 st.1. i 373 tč. 2 ZKP-a odlučeno je kao u izreci presude.

OSNOVNI SUD U NIKŠIĆU, dana 26.04.2013.god.

Zapisničar, S u d i j a,
Nikolić Rada Kovačević Vesna
Za tačnost otpravka tvrdi i ovjerava
službenik suda
PRAVNA POUKA: Protiv ove presude nezadovoljna stranka ima pravo žalbe u roku od 8 dana, od dana prijema iste, preko ovog Suda, Višem sudu Podgorica.