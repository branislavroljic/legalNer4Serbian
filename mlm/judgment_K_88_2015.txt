K.br. 88/15
U IME CRNE GORE
OSNOVNI SUD U CETINJU, prvostepeni krivični, sudija Jelena Perović Kovačević, uz učešće zapisničara Vjere Jovićević, u krivičnom predmetu protiv okrivljenog B. R. iz C. zbog krivičnog djela nasilje u porodici ili u porodičnoj zajednici iz člana 220 stav 2 u vezi stava 1 Krivičnog zakonika Crne Gore, koga je branio N. M. advokat iz C. odlučujući o optužnom predlogu Osnovnog državnog tužilaštva u Cetinju Kt.br. 75/15 od 22.07.2015. godine, koji je na glavnom pretresu zastupao Đukanović Marko, savjetnik u Osnovnom državnom tužilaštvu u Cetinju, nakon glavnog i javnog pretresa održanog dana 24.09.2015. godine u prisustvu zastupnika optužbe, okrivljenog i njegovog branioca, izrekao je i javno objavio

PRESUDU

Okrivljeni :

B. R. JMBG ..... od oca N. i majke R. rodjene N. rodjen ....... .godine, u C. gdje i prebiva, državljanin C. G. nezaposlen, raveden, otac jednog maloljetnog djeteta, pismen sa završenom srednjom školom, lošeg imovnog stanja, ranije neosudjivan
Kriv je

Zato što je:

Dana 04.07.2015.godine oko 16,10 časova u zakupljenom stanu u ulici Peka Pavlovića br. .. u Cetinju, svjestan zabranjenosti svog djela, čije je izivršenje htio primjenom grubog nasilja, korišćenjem kuhinjskog noža, kao opasnog orudja podobnog da tijelo teško povrijedi ili zdravlje teško naruši, narušio tjelesni i duševni integritet članova svoje porodice i porodične zajednice i to: supruge B. Lj. i njenog oca T. R. na način što je nakon kraće prepirke sa svojom suprugom-oštećenom B. Lj. u trenutku kada mu je ona saopštila da više neće da živi sa njim, istu fizički napao tako što je udario pesnicom desne ruke u nadlakticu spoljne strane njene lijeve ruke, nakon čega je oštećenu uhvatio desnom rukom za mišicu lijeve ruke, dok je istovremeno sa stola uzeo kuhinjski nož dužine sječiva oko 16 cm, koji je držao u lijevoj ruci u pravcu oštećene, te kada se umiješao ošećeni T. R. koji je stao izmedju njih, to je iskoristila oštećena B. Lj. i pobjegla iz stana, dok se okrivljeni uputio prema oštećenom T. R. sa nožem u ruci ali su u medjuvremenu na lice mjesta stigli policijski službenici Uprave policije - Odjeljenja bezbjednosti Cetinje, koji su ga lišili slobode, kojom prilikom je oštećenoj B. Lj. nanio laku tjelesnu povredu na sredini spoljne strane lijeve nadlaktice u vidu otoka dimenzija 5 x 7,5 cm, u okviru kojeg se centralno nalazi promjena plavkasto okruglog oblika prečnika oko 1,5 cm,
- čime je izvršio krivično djelo nasilje u porodici ili u porodičnoj zajednici iz člana 220 stav 2 u vezi stava 1 Krivičnog zakonika Crne Gore
Pa ga sud primjenom citiranog zakonskog propisa te odredbi čl. 3,4,5,15,32,36,42 Krivičnog zakonika Crne Gore, te čl. 226, 229 i 374 Zakonika o krivičnom postupku Crne Gore
O S U Đ U J E
Na kaznu zatvora u trajanju od 3 (tri) mjeseca.

Obavezuje se okrivljeni da na ime troškova krivičnog postupka uplati ovom sudu iznos od 38,50€, te na ime sudskog paušala iznos od 50,00 eura, u roku od 15 dana po pravosnažnosti presude pod prijetnjom prinudne naplate.

O b r a z l o ž e nj e
Osnovno državno tužilaštvo u Cetinju je optužnim predlogom Kt.br. 75/15 od 22.jula 2015.godine okrivljenom B. R. stavilo na teret izvršenje krivičnog djela nasilje u porodici ili u porodičnoj zajednici iz čl. 220 stav 2 u vezi stava 1 Krivičnog zakonika Crne Gore. U završnoj riječi zastupnik optužbe je ostao pri podnijetom optužnom predlogu i predložio sudu da okrivljenog oglasi krivim i osudi po zakonu.

Oštećeni T. Lj. i T. M. se nijesu pridružili krivičnom gonjenju i nijesu postavili imovinsko pravni zahtjev.

Okrivljeni B. R. je u svojoj odbrani naveo da je tačno da je napao Lj. da je udarao pesnicom desne ruke u nadlakticu njene lijeve ruke, da je uhvatio desnom rukom za mišicu lijeve ruke i da je tada uzeo kuhinjski nož dužine sječiva oko 16 cm, te ga je držao u pravcu oštećene, a da je Lj. pobjegla kada je T. R. stao izmedju njih, nakon čega je prema T. R. krenuo sa nožem u ruci ali je srećom došla policija. Izuzetno se kaje što je izvršio djelo, sve je to bilo u afektu njihovog razvoda i nesuglasica koje su njih dvoje imali, ali se nada da će sve to biti iza njih i obećava da nikada više neće tako nešto uraditi. Izuzetno se kaje što zbog oštećenih, što zbog svog sina koga podiže njegova bivša supruga i njena familija. Naveo je da je swvjestan da je izvšio krivčno djelo i da je svjestan svoje krivice. U završnoj riječi je prihvatio završnu riječ svog branioca i još jednom izrazio iskreno kajenje jer je izvršio krivično djelo.

Branilac okrivljenog je u završnoj riječi je izjavio da imajući u vidu iskreno priznanje okrivljenog, njegovo izraženo kajanje, te činjenicu da se oštećena nije pridružila krivičnom gonjenju, niti postavila imovinsko pravni zahtjev moli sud da njegovom branjeniku izrekne što blažu kaznu.

Imajući u vidu jasno i potpuno priznanje okrivljenog, koje u toku postupka nije ničim dovedeno u sumnju, sud je u dokaznom postupku pročitao izvod iz kaznene evidencije na ime okrivljenog B. R. od koga zavisi vrsta i visina krivične sankcije nakon čega je na saglasan predlog stranaka primijenom čl.458 st.2 ZKP-a prekinuo dokazni postupak i nije izvodio ostale dokaze predložene optužnim aktom.

Cijeneći jasno i potpuno priznanje okrivljenog kao dokaz, sud je na nesumljiv način utvrdio da je okrivljeni dana 04.07.2015.godine oko 16,10 časova u zakupljenom stanu u ulici Peka Pavlovića br. .. u Cetinju, svjestan zabranjenosti svog djela, čije je izivršenje htio primjenom grubog nasilja, korišćenjem kuhinjskog noža, kao opasnog orudja podobnog da tijelo teško povrijedi ili zdravlje teško naruši, narušio tjelesni i duševni integritet članova svoje porodice i porodične zajednice i to: supruge B. Lj. i njenog oca T. R. na način što je nakon kraće prepirke sa svojom suprugom-oštećenom B. Lj. u trenutku kada mu je ona saopštila da više neće da živi sa njim, istu fizički napao tako što je udario pesnicom desne ruke u nadlakticu spoljne strane njene lijeve ruke, nakon čega je oštećenu uhvatio desnom rukom za mišicu lijeve ruke, dok je istovremeno sa stola uzeo kuhinjski nož dužine sječiva oko 16 cm, koji je držao u lijevoj ruci u pravcu oštećene, te kada se umiješao ošećeni T. R. koji je stao izmedju njih, to je iskoristila oštećena B. Lj. i pobjegla iz stana, dok se okrivljeni uputio prema oštećenom T. R. sa nožem u ruci ali su u medjuvremenu na lice mjesta stigli policijski službenici Uprave policije - Odjeljenja bezbjednosti Cetinje, koji su ga lišili slobode, kojom prilikom je oštećenoj B. L.j. nanio laku tjelesnu povredu na sredini spoljne strane lijeve nadlaktice u vidu otoka dimenzija 5 x 7,5 cm, u okviru kojeg se centralno nalazi promjena plavkasto okruglog oblika prečnika oko 1,5 cm, kojim radnjama je sa direktnim umišljajem kao oblikom krivice ostvario sva bitna obilježja bića krivičnog djela iz čl.220 st.2 Krivičnog zakonika Crne Gore. Iz odbrane okrivljenog proizilazi da je okrivljeni bio svjestan da svojom radnjom čini krivično djelo pa je to i htio, znajući da je njegovo djelo zabranjeno, čime su se pored objektivnih elemenata stekli i svi subjektivni elementi bića krivičnog djela stavljenog mu na teret.

Iz izvoda iz kaznene evidencije na ime okrivljenog, sud je utvrdio da ranije nije osuđivn.

Prilikom izbora vrste i visine kazne za okrivljenog, sud je u smislu čl.42 Krivičnog zakonika, cijenio sve okolnosti koje utiču da kazna bude manja ili veća (olakšavajuće i otežavajuće okolnosti), pa je od olakšavajućih okolnost ciejnio da seje okrivljeni upotpunosti priznao izvšenje krivčnog djela i svoju kricu, da je izrazio iskreno kajanje zbog izvpenog krivičnog djela, da se oštećeni nijesu pridružili krivčnom gonjenju i nijesu postavili imovinsko pravni zahtjev, kao i da ranije nije osuđivan, a što je sud utvrdio iz izvoda iz kaznene evidnecije na ime okrivljenog, dok otežavajućih okolnosti na strani okrilvjneotg nije bilo. Cijeneći uz navedeno i stepen krivice okrivljenog za izvršeno krivično djelo, sud je izrekao kaznu zatvora u trajanju od 3 (tri) mjeseca, nalazeći da će izrečenom kaznom u dovoljnoj mjeri uticati na okrivljenog da ubuduće ne vrši krivična djela, čime će u potpunosti biti ostvarena svrha kažnjavanja iz čl.32 Krivičnog Zakonika Crne Gore, a u okviru opšte svrhe izricanja krivičnih sankcija iz čl. 4 st. 2 Krivičnog zakonika Crne Gore.

Odluka o troškovima donijeta je na osnovu čl.226 i 229 Zakona o krivičnom postupku, pa je obavezan okrivljeni da na ime troškova krivičnog postupka, vještačenja po vještaku medicinske struke uplati iznos od 38,50€, te na ime sudskog paušala uplati iznos od 50,00 eura određen shodno složenosti predmeta, trajanju postupka i imovinskim prilikama okrivljenog.

Na osnovu svega izloženog, sud je odlučio kao u izreci presude.

OSNOVNI SUD U CETINJU

Dana 24.09.2015. godine
ZAPISNIČAR SUDIJA
Vjera Jovićević Jelena Perović Kovačević
PRAVNA POUKA:

Protiv ove presude dozvoljena je žalba
U roku od 8 (osam) dana od dana prijema pismenog
Otpravka iste, Višem sudu u Podgorici, a preko ovog suda.