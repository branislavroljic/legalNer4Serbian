K. br. 267/19
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv okrivljenog J. L. zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice Kt. br. 249/18 od 20.06.2019. godine, zaključenog između državne tužiteljke Lj. K., okrivljenog J. L. i njegovog branioca adv. D. Đ., dana 20.06.2019. godine donio je
P R E S U D U
Okrivljeni:

J. L., JMB xxxxxxxxxxxxx, zvani J., od oca R. i majke K., rođene K., rođen xx.xx.19xx. godine u A. - L., sa prebivalištem u Pg - G. bb, državljanin Crne Gore, razumije crnogorski jezik, koji je i njegov jezik, mašinski tehničar, oženjen, otac troje djece, pismen, završio srednju školu, srednjeg imovnog stanja, neosuđivan, protiv kojeg se ne vodi postupak za drugo krivično djelo, lišen slobode od 15.02.2018. godine u 15:00 časova do 17.02.2018. godine.

Kriv je

Što je:

Dana 15. februara 2018. godine, u Pg, svjestan svog djela čije je izvršenje htio i znajući da je isto zabranjeno, neovlašćeno nosio vatreno oružje i municiju, na način što je, suprotno čl. 5 st. 2 i čl. 33 st. 1 Zakona o oružju, na javnom mjestu, u putničkom vozilu marke "Mercedes", registarskih oznaka PG xx xxx, nosio vatreno oružje - pištolj marke "Crvena zastava", model 99, kalibra 9 mm PARA, fabričkog broja 97791, sa 11 metaka kalibra 9 mm u okviru, koje oružje i municiju je nosio za pojasom i za koje nije imao izdatu odgovarajuću ispravu od strane nadležnog organa, da bi u trenutku kontrole od strane službenika policije, istrčao iz vozila i ispod kioska preduzeća "Tobacco press", od sebe odbacio navedeno oružje sa municijom, koje su odmah pronašli pripadnici Interventne jedinice Uprave policije,
- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Pa ga sud za navedeno krivično djelo primjenom  čl. 4 st. 2, čl. 32, čl. 36a, čl. 42 st. 1, čl. 45 st. 1 tač. 3, čl. 46 st. 1 tač. 5 i čl. 51 st. 1 Krivičnog zakonika Crne Gore i čl. 226, čl. 229, čl. 303 i čl. 374 Zakonika o krivičnom postupku,
O S U Đ U J E
Na kaznu zatvora u trajanju od 2 (dva) mjeseca koja će se izvršiti tako što će okrivljeni istu izdržavati u prostorijama u kojima stanuje, a u koju će se uračunati vrijeme lišenja slobode od 15.02.2018. godine u 15:00 časova do 17.02.2018. godine.

Okrivljeni ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija.

Ukoliko okrivljeni jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenje krivičnih sankcija.

Na osnovu čl. 75 Krivičnog zakonika Crne Gore prema okrivljenom se izriče:

MJERA BEZBJEDNOSTI
ODUZIMANJE PREDMETA
Oduzima se od okrivljenog pištolj marke "Crvena zastava", model 99, kalibar 9 mm PARA, fabričkog broja 97791 i 8 metaka kalibra 9 mm, kao predmeti upotrijebljeni u izvršenju krivičnog djela.

Obavezuje se okrivljeni da plati na ime troškova krivičnog postupka iznos od 30,00 €, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom Osnovnog državnog tužilaštva Podgorica Kt. br. 249/18 od 25.04.2019. godine okrivljenom J. L. stavljeno je na teret da je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegov branilac su zaključili sporazum o priznanju krivice dana 18.06.2019. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza sud je zaključio da je državna tužiteljka pružila dovoljno dokaza o krivici okrivljenog, te da je okrivljeni J. L. u vrijeme, mjesto i na način opisan u izreci ove presude učinio krivično djelo nedozvoljeno držanje oružje i eksplozivnih materija iz čl. 403 st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o kazni iz sporazuma o priznanju krivice, zaključenog izeđu stranaka i branioca, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi izricanja krivičnih sankcija, imajući pritom u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o visini kazne, i to njegove lične prilike, odnosno činjenicu da se radi o porodičnom licu koje je oženjeno i otac je troje djece, njegov raniji život i s tim u vezi raniju neosuđivanost, te njegovo držanje poslije učinjenog krivičnog djela izraženo kroz prihvatanje odgovornosti i priznanje krivice, dok otežavajućih okolnosti nije bilo. Lične prilike i raniji život okrivljenog i po ocjeni ovog suda predstavljaju naročito olakšavajuće okolnosti koje u konkretnom slučaju opravdavaju ublažavanje kazne ispod granice propisane zakonom, jer će se i sa ublaženom kaznom postići svrha kažnjavanja.

Shodno čl. 51 st. 1 Krivičnog zakonika Crne Gore okrivljenom će se u kaznu zatvora uračunati vrijeme lišenja slobode na način kako je to predstavljeno u izreci presude.

Na osnovu čl. 75 Krivičnog zakonika Crne Gore, sud je okrivljenom izrekao mjeru bezbjednosti oduzimanje predmeta, odnosno pištolja marke "Crvena zastava", model 99, kalibar 9 mm PARA, fabričkog broja 97791 i 8 metaka kalibra 9 mm, s obzirom na to da se radi o predmetima upotrijebljenim u izvršenju krivičnog djela.

Imajući u vidu da je okrivljeni oglašen krivim, sud ga je shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka plati iznos od 30,00 eura, koji iznos se odnosi na ime sudskog paušala kao dijela troškova krivičnog postupka, a koji je odmjeren shodno trajanju i složenosti postupka i imovnom stanju okrivljenog.

Sa izloženog, na osnovu čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 20.06.2019. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja