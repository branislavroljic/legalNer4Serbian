K.br.1020/20
U IME CRNE GORE
OSNOVNI SUD U PODGORICI, po sudiji Goranu Đukoviću, uz učešće namještenika suda Sanje Radević, kao zapisničara, u krivičnom predmetu protiv okrivljenog M.Lj., zbog krivinog djela oduzimanje vozila iz čl. 248.st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva iz Podgorice Kt.br.1870/20 od 23. decembra 2020. godine, koji je zastupala državna tužiteljka Andrijana Nastić, nakon glavnog i javnog pretresa, održanog dana 16.02.2020. godine, u prisustvu stranaka i oštećenog M.L., donio je, i istog dana, javno objavio

P R E S U D U
Okrivljeni: M.Lj., od oca Z. i majke J., rođene K., rođen /, u /, gdje i prebiva /, završio osnovnu školu, razveden, otac jednog maloljetnog djeteta, lošeg imovnog stanja, osuđivan,
KRIV JE
Zato što je:

Dana 13. decembra 2020. godine, oko 4,00 časa, u blizini kladionice Olimp, u ulici Svetozara Markovića, u Podgorici, svjestan svog djela, čije je izvršenje htio i svjestan da je njegovo djelo zabranjeno, protivpravno oduzeo tuđe motorno vozilo u namjeri da ga upotrijebi za vožnju, na način što je otvorio otključana vrata putničkog vozila marke ''Ford-Escort'', crvene boje, registarske oznake /, u svojini oštećenog M.L., isto pokrenuo ključem koji se nalazio u bravi i odvezao se do Bulevara Pera Ćetkovića i ostavio ga na parkingu, u blizini ugostiteljskog objekta ''Verse'',
- čime je izvršio krivično djelo oduzimanje vozila iz čl. 248 st. 1 Krivičnog zakonika Crne Gore.

Pa sud okrivljenog primjenom citiranih zakonskih propisa i člana 3, 4, 5, 13, 15, 32, 41 i 42 Krivičnog zakonika Crne Gore, te člana 226, 239 i 374 Zakonika o krivičnom postupku
OSUĐUJE
Na kaznu rada u javnom interesu u trajanju od 150 (stotinupedest) časova, koja kazna će se izvršiti za vrijeme od 6 (šest) mjeseci, s tim da ne može biti duža od 60 (šezdeset) časova u toku 1 (jednog) mjeseca.

Ukoliko okrivljeni ne bude vršio kaznu rada u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.

Oštećeni L.M. radi ostvarenja imovinskopravnog zahtjeva upućuje se na parnični postupak.

Obavezuje se okrivljeni da ovom sudu na ime paušala uplati novčani iznos od 30,00 eura, u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva Kt.br.1870/2020od 23. decembra 2020. godine, okrivljenom M.Lj. stavljeno je na teret krivično djelo oduzimanje vozila iz čl. 248.st.1 Krvičnog zakonika Crne Gore. U završnoj riječi zastupica optužbe je izjavila da ostaje pri optužnom predlogu, pa je predložila sudu da okrivljenog oglasi krivim i osudi po zakonu. Završnu riječ zastupnice optužbe podržao je oštećeni u svojoj završnoj riječi.

Iznoseći odbranu na glavnom pretresu okrivljeni je ponovio iskaz dat u prethodnom postupku, gdje je istakao da je, kritičnog dana išao prema kući i da je zvao brata da ga prebaci do iste, pa kako mu je brat kazao da nema goriva, vidio jedna stari Ford, crvene boje, pa je probao kvaku vozačevih vrata i ista otvorio, ušao u unutrašnjost automobila i vidio ključeve u bravi, a zatim upalio augtomobil i prebacio se do naselja Stari Aerodrom, gdje je isti ostavio na paringu, kod lokala "Verse". Pojasnio je da nije htio da otuđi predmetni augomobil, već je samo htio da se "prebaci". Kada je parkirao automobil, ključ je ponio sa sobom, pa je sljedećeg dana policiji pokazao gdje se nalazi automobil, kada im je predao ključ od istog.

Prije završne riječi, okrivljeni je dao saglasnost na osudu kaznom rada u javnom interesu, a u zvršnoj riječi je ostao pri navodima odbrane date na glavnom pretresu.

Sud je u dokaznom postupku pročitao potvrdu o privremeno oduzetim predmetima Uprave policije - Centar bezbjednosti Podgorica - Odjeljenje bezbjednosti kriminalističke policije - Stanica kriminalističke policije za suzbijanje imovinskog kriminaliteta, Ku. br. 1315/20 od 17.12.2020. godine, potvrdu o vraćanju privremeno oduzetih predmeta Uprave policije - Centra bezbjednosti Podgorica - Odjeljenje bezbjednosti kriminalističke policije - Stanica kriminalističke policije za suzbijanje imovinskog kriminaliteta, Ku. br. 1315/20 od 17.12.2020. godine, izvod iz KE za okrivljenog izdat od Osnovnog suda u Podgorici Odjeljenje PRIS-a broj 2804/2020, izvršio uvid u fotodokumentaciju Uprave policije - Centar bezbjednosti Podgorica, broj 17/03-4-2065/2098 od 17.12.2020. godine i saslušao svjedoka oštećenog L.M..

Iz iskaza svjedoka- oštećenog L.M., proizilazi da radi u đačkom Domu, a vozilo je parkirao preko puta Doma. Oko 4:00 sata, kada je krenuo da očisti prozore na automobilu, vidio je d mu vozilo nije bilo na mjestu gdje ga je ostavio. Slučaj je prijavio policiji. Pojasnio je da se radi o vozilu "Ford- Ekskord", crvene boje, reg. oznaka /. Ključ se nalazio u bravi vozila. Vozilo je vraćeno nakon četiri od pet dana, a na istom nije bilo nikakvih oštećenja. Iz vozila je otuđena aktovka sa alatom, lanci za gume, polisa osiguranja na ime vlasnika i punomoćje za vozilo. Pridružio se krivičnom gonjenju i postavio je imovinsko- pravni zahtjev. Na glavnom petresu oštećeni je izjavio da je sjutradan vidio da je poluosovina na automobilu oštećena, a akumulator ispražnjen.

Iz potvrde UPCB Podgorica Ku.br.1315/20 od 17.12.2020. godine, proizilazi da su, istog dana, službenici UPCB Podgorica, od lica Lj.M., privremeno oduzeli putničko motorno vozilo marke "Ford Escord", crvne boje, reg. oznake /, ključ od vozila, koje stvari su, istog dana, vraćene L.M., što proizilazi iz potvrde UPCB Podgorica o privremeno vraćenim stvarima Ku.br.1315/20 od 17.12.2020. godine.

Iz fotodokumentacije UPCB Podgorica broj 17/03-4-2065/2089 od 17.12.2020. godine, proizilazi da je sačinjena povodom fotografisanja pronalaska vozila /, u ul. Lamela bb. Prikazano je vozilo reg. oznaka /, u četiri fotografije.

Iz izvoda iz Ke za okrievljnog, izdatog od Odjeljenja PRIS-a Osnovnog suda u Podgorici broj Ke.br.2804/2020, proizilazi da je okrivljeni osuđivan presudom /
Okrivljeni je priznao izvršenje krivičnog djela. Branio se da je kritičnog dana išao prema kući i da je zvao brata da ga prebaci, pa kako mu je isti kazao da nema goriva, vidio jedan stari Ford, crvene boje, pa je probao kvaku vozačevih vrata i ista otvorio, ušao u unutrašnjost automobila i vidio ključeve u bravi, pa je automobil upalio i prebacio se do naselja Stari Aerodrom, gdje je isti ostavio na park+ingu, kod lokala "Verse". Odbranu okrivljenog Sud je cijenio kao istinitu, a ista je potvrđena iskazom svjedoka- oštećenog M.L., koji je cijenjen kao istinit. Iskaz svjedoka - oštećenog u skladu je sa potvrdom Uprave policije CB Podgorica u privremeno oduzetim predmetima od 17.12.2020. godine, iz koje se utvrđuje da su automobil marke "Frod Eskord" reg. oznaka / i ključevi od istog, oduzeti od okrivljenog, a koje stvari su vraćene oštećenom, koja činjenica se utvrđuje iz potvrde UPCB o vraćanju privremeno oduzetih predmeta od 17.12.2020. godine.

Cijeneći subjektivni odnos okrivljenog prema izvršenom krivičnom djelu Sud je utvrdio da je okrivljeni bio svjestan krivičnog djela i htio je njegovo izvršenje, pa je postupao sa direktnim umišljajem.

Prilikom izbora vrste i visine krivične sankcije Sud je cijenio sve okolnosti iz čl. 42 Krivičnog zakonika Crne Gore, koje utiču da kazna bude manja ili veća, pa je kao otežicu cijenio njegovu raniju osuđivanost, koju je utvrdio iz izvoda iz Ke, dok je kao olakšavajuću okolnost cijenio činjenicu da je otac jednog maloljetnog djeteta, koje je po Zakonu u obavezi da izdržava, pa je sud okrivljenog, uz njegov pristanak, osudio na kaznu rada u javnom interesu u trajanju od 150 (stotinupedeset) časova, koja kazna će se izvršiti za vrijeme od 6 (šest) mjeseci, s tim da ne može biti duža od 60 (šezdeset) časova u toku 1 (jednog) mjeseca. Ukoliko okrivljeni ne bude vršio kaznu rada u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca, nalazeći da je ista primjerena stepenu krivice, da će okrivljeni, kroz kaznu rada u javnom interesu porazmisliti u svom dosadašnjem ponašanju i onom koje je manifestovao izvršenjem ovog krivičnog djela, okrenuti se sebi, svojim roditeljskim obavezama, i postati koristan član društva, čime se ima ostvariti svrha kažnjavanja iz čl. 32.st.2 KZCG, u okviru opšte svrhe propisivanja i izricanja krivičnih sankcija iz čl. 4.st.2 Krivičnog zakonika Crne Gore.

Oštećeni L.M. je, shodno čl. 239.st.2 Zakonika o krivičnom postupku, upućen da imovinsko - pravni zahtjev ostvari u parničom postupku, jer je u postupku utvrđeno da mu je vozilo vraćeno.

Odluka o paušalu zasnovana je na odredbi čl. 226.st.3 Zakonika o krivčnom postupku, a visinu istog Sud je odmjerio shodno imovnom stanju okrivljenog, dužini trajanja i složenosti krivičnog postupka.

Sa izloženog, odlučeno je kao u izreci presude.

OSNOVNI SUD U PODGORICI

Dana 16.02.2021. godine
SUDIJA
Goran Đuković, s.r.

PRAVNA POUKA: Protiv ove presude može se izjaviti žalba
u roku od 8 dana od prijema pisanog otpravka iste
Višem sudu u Podgorici, a preko ovog suda.

ZTO: Sanja Radević
DN-a:

- ODT Podgorica
- Okrivljenom
- a/a
- Sudskoj praksi
- Nakon pravosnažnosti: oštećenom
Postupljeno dana:________________
Namještenik suda:_______________