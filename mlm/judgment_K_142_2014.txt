K.br.l42/14
U IME CRNE GORE
OSNOVNI SUD U KOLAŠINU, kao prvostepeni krivični po sudiji Mirjani Čepić,kao sudiji pojedincu, uz učešće zapisničara Bošković Slavke u krivičnom predmetu protiv okrivljenog B. G. iz Podgorice, zbog krivičnog djela teško djelo prtotiv bezbjednosti javnog saobraćaja iz čl.348 stv 1 u vezi čl.339 stv 1 Krivičnog zakonika, postupajući po optužnici ODT Kolašin Kt.br.l36/l4 od 09.l2.20l4.godine, nakon održanog glavnog javnog pretresa u prisustvu zastupnika optužnice zamjenika ODT Šćepanović Maje i okrivljenog donio je i javno objavio dana 9.03.20l5.godine

P R E S U D U
OKRIVLJENI: B. G., JMBG 0. , od oca M. i majke St. rođene V. rođen ..godine u Podgorici, gdje je i nastanjen Ul.Š. Bo. br.. ,Srbin, državljanin Crne Gore po zanimanju penzioner, oženjen, otac troje djece,pismen, završio srednju školu, lošeg imovnog stanja, govori srpskim jezikom do sada neosuđivan.

KRIV JE
Zato što je:

Dana 26.09.2014 godine, oko 22,50 časova na makadamskom putu u pravcu sela Mo.i K., u mjestu P. Vir - O. Kolašin nepridržavajući se saobraćajnih propisa ugrozio saobraćaj i doveo u opasnost život i tijelo ljudi, pri čemu je bio svjestan da može učiniti djelo , pa je na to pristao, na način što je upravljao putničkim vozilom marke " Opel Frontera " reg. br. PG CE . , protivno odredbi čl. 29 i 182 st.2 ZOBS-a na putevima u pripitom stanju pri koncentraciji ne manjoj od 0,72 gram promila apsolutnog alkohola u krvi ,usled čega je njegova sposobnost za upravljanje vozilom bila smanjena i to tako što nije održavao bezbjedan smjer kretanja vozila što bliže desnoj ivici kolovoza i na tolikoj udaljenosti od nje , da obzirom na uslove saobraćaja i stanje i karakteristike puta ne ugrožava druge učesnike u saobraćaju , pa je prilikom savladavanja kritičnog poteza puta vozilom skrenuo u lijevo , nakon čega se vozilo obrušilo i prevrnulo niz kosinu terena po lijevoj ivici kolovoza , kojom prilikom je njegov saputnik M. N. zadobio tešku i po život opasnu tjelesnu povredu ,manifestovanu u vidu razdora kapsule i tkiva slezine za koju posledicu je optuženi bio svjestan da može nastupiti , ali je olako držao da do iste neće doći,
- čime je izvršio krivično djelo teško djelo protiv bezbjednosti javnog saobraćaja iz čl. 348 st.1 u vezi čl. 339 st.1 Krivičnog zakonika CG
Pa mu sud primjenom citirane zakonske odredbe i čl.2,4,32,42,52,53 i 54 Krivičnog zakonika i čl.229 i 374 ZKP-a izriče
USLOVNU OSUDU

Kojom okrivljenom utvrđuje kaznu zatvora u trajanju od l2 mjeseci i istovremeno određuje da se ista neće izvršiti ukoliko okrivljeni u roku od 2 /dvije/godine ne počini novo krivično djelo.

Obavezuje se okrivljeni da na ime troškova krivičog postupka uplati iznos od l65,00€,prednje u roku od l5 dana od dana pravosnažnosti presude pod prijetnjom sudskog izvršenja ,te da na ime sudskog paušala uplati iznos od 30,00€ na budžetska sredstva suda.

Oštećeni M.N. radi ostvarivanja imovinsko pravnog zahtjeva upućuje se na parnicu.

O b r a z l o ž e nje
ODT iz Kolašina svojim optužnim aktom Kt.br.l36/l4 od 9.l2.20l4.godine stavio je na teret okrivljenom da je počinio krivično djelo teško djelo protiv bezbijednosti javnog saobraćaja iz čl.348 stav 1 u vezi čl.339 stav 1 Krivičnog zakonika CG, na način mjesto i vrijeme činjenično i pravno opisano izrekom presude. Pri podignutoj optužnici zamjenik ODT Šćepanović Maja ostala je do okončanja glavnog pretresa predlažući u završnoj riječi da sud okrivljenog oglasi krivim i osudi po zakonu.

Okrivljeni je na glavnom pretresu u cjelosti priznao izvršenje krivičnog djela ističući u svojoj odbrani da je nesporno upravljao PMV "Opel Frotera" u pripitom stanju , da je sa njim u vozilu bio M.N., da kritičnom prilikom održavao bezbjedan smjer kretanja vozila što bliže desnoj ivici kolovoza, pa je prilikom savlađivanja kritičnog poteza puta vozilom skrenuo u lijevo, nakon čega se vozilo obrušilo i prevrnulo niz kosinu terena po lijevoj ivici kolovoza.U završnoj riječi ostao je pri datom priznanju,tražio da sud prema njemu primijeni što blaži krivičnopravni tretman, te da kao olakšavajuće cijeni činjenicu da je do sada neosuđivan, da je priznao izvršenje krivičnog djela, da je porodičan čovjek, otac 3 djece.

Obzirom na činjenicu da je okrivljeni u cjelosti priznao izvršenje krivičnog djela na saglasan predlog stranaka sud je donio rješenje da se shodno čl.340 ZKP-a ne izvode dokaze predloženi optužnicom ODT Kolašin izuzev onih od kojih zavisi vrsta i težina krivičnog djela, pa je u dokaznom postupku izvršio uvid u izvod iz KE izdat na ime okrivljenog od strane Ministarstva pravde br.3/l5.

Iz izvod iz KE izdtog na ime okrivljenog utvrđuje se da isti do sada nije osuđivan.

Ocjenom svih provedenih dokaza, kako pojedinačno tako i u njihovom međusobnom odnosu na nesumnjiv način je utvrđeno da su se u radnjama okrivljenog stekli svi bitni elementi krivičnog djela teško djelo protiv bezbjednosti javnog saobrćaja iz čl.348 stav 1 u vezi čl.339 stav 1 Krivičnog zakonika, naime, neposrno je da je okrivljeni dana 26.09.2014 godine, oko 22,50 časova na makadamskom putu u pravcu sela Morački Kos, u mjestu P. V. - Opština Kolašin nepridržavajući se saobraćajnih propisa ugrozio saobraćaj i doveo u opasnost život i tijelo ljudi, pri čemu je bio svjestan da može učiniti djelo , pa je na to pristao, na način što je upravljao putničkim vozilom marke " Opel Frontera " reg. br. PG CE . , protivno odredbi čl. 29 i 182 st.2 ZOBS-a na putevima u pripitom stanju pri koncentraciji ne manjoj od 0,72 gram promila apsolutnog alkohola u krvi ,usled čega je njegova sposobnost za upravljanje vozilom bila smanjena i to tako što nije održavao bezbjedan smjer kretanja vozila što bliže desnoj ivici kolovoza i na tolikoj udaljenosti od nje , da obzirom na uslove saobraćaja i stanje i karakteristike puta ne ugrožava druge učesnike u saobraćaju , pa je prilikom savladavanja kritičnog poteza puta vozilom skrenuo u lijevo , nakon čega se vozilo obrušilo i prevrnulo niz kosinu terena po lijevoj ivici kolovoza , kojom prilikom je njegov saputnik Mani Nikolin zadobio tešku i po život opasnu tjelesnu povredu ,manifestovanu u vidu razdora kapsule i tkiva slezine za koju posledicu je optuženi bio svjestan da može nastupiti , ali je olako držao da do iste neće doći.

Ovakav zaključak suda proizilazi nesumnjivo iz priznanja okrivljenog koje je saglasno navodima optužnog akta, i u čiju istinitost sud nije imao razloga da posumnja.

Cijeneći psihički odnos učinioca prema krivičnom djelu očigledno je da je okrivljeni kritičnom prilikom postupao sa umišljajem svjestan da vožnjom u pripitom stanju može učiniti krivično djelo pa je na isto pristao.

Opredjeljujući se za krivičnu sankciju kod okrivljenog sud je na njegovoj strani cijenio sve okolnosti od značaja za individualizicuje iste, a tiču se ličnosti okrivljenog i djela stavljenog mu na teret, pa je na strani okrivljenog od olakšavajućih okolnosti našao da je riječ o porodičnom čovjeku, ocu 3 djece, da je isti priznao izvršenje krivičnog djela, te da do sada nije osuđivan.Pri činjenici da je za ovo krivično djelo predviđena kazna zatvora od 1-8 godina ,sud je okrivljenom izrekao uslovnu osudu kojom mu je utvrdo kaznu zatvora u trajanju od 12 mjeseci i odredio rok provjere od 2 godine, pa je nadalje mišljenja da će se ovakvom vrstom krivične sankcije dovoljno uticati na okrivljenog da ubuduće ne vrši krivična djela, te da će se istom postići svrha kažnjavanja predviđena čl.32 Krivičnog zakonika.

Kako je okrivljeni oglašen krivim, to ga je sud shodno čl.229 u vezi čl.226 ZKP-a obavezao na plaćanje troškova krivičnog postupka u iznosu od l65,00€.koji se odnose na naknade vještacima medicinske i saobraćajne struke za dati nalaz i mišljenje,te na plaćanje sudskog paušala u iznosu od 30,00€ koji je srazmjeran dužini trajanja postupka i imovinskim prilikama okrivljenog.

Oštećeni M. N. shodno čl.239 stav 2 u vezi stava 1 ZKP-a radi ostvarivanja imovinsko pravnog zahtjeva upućen je na parnicu.

Sa svega naprijed iznijetog odlučeno je kao u izreci presude shodno čl.374 ZKP-a.

OSNOVNI SUD U KOLAŠINU

Dana 09.03.20l5.godine
Zapisničar, Sudija
Bošković SlavkaMirjana Čepić
PRAVNA POUKA: protiv ove presude može se izjaviti žalba Višem sudu u B.Polju u roku od l5 dana od dana prijema iste.Žalba se podnosi preko ovog suda.