OSNOVNI SUD U ROŽAJAMA

K.br. 64/16
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide Luboder, rješavajući po optužnom predlogu Osnovnog državnog tužilaštva iz Rožaja Kt.br. 27/16 od 25.04.2016.g. podnijet protiv okrivljenog R. K. iz Rožaja, zbog produženog krivičnog djela povreda prava iz rada iz čl. 224. st. 1. u vezi čl. 49. Krivičnog zakonika Crne Gore, nakon održanog glavnog i javnog pretresa dana 26.08.2016.g. u prisustvu Državnog tužioca Aldina Kalača, oštećenog N. Z.i okrivljenog, a u odsustvu uredno pozvanih oštećenih K. K.,E. P. i H. T. donio je i dana 29.08.2016.g. javno objavio
P R E S U D U
Okrivljeni R.K., od oca R. i majke B., rođene M. rođen 08.02.1958.godine, u selu Bać, Opština Rožaje, gdje i živi, državljanin Crne Gore, razumije crnogorski jezik, a njegov jezik je bosanski, po zanimanju diplomirani pravnik, oženjen, otac šestoro djece od kojih dvoje maloljetno, pismen, završio VSS, srednjeg imovnog stanja, neosuđivan.

OSLOBAĐA SE OD OPTUŽBE
Da je:

u uračunljivom stanju svjestan svoga djela čije je izvršenje htio, iako je znao da je njegovo djelo zabranjeno, kao glavni administrator Opštine Rožaje, svjesno nije pridržavao Zakona o državnim službenicima i namještenicima i time N.Z., uskratio pravo na rad, na način što je donio rješenje br. 2319 od 28.05.2015.godine, kojim je po osnovu službenog nadzora poništio rješenje Službe zaštite i spašavanja Opštine Rožaje br. 116/14 od 18.06.2014.godine, kojim je zasnovao radni odnos na neodređeno vrijeme, i raspoređen na radno mjesto Rukovodilac preventivnih poslova iako nije bio ovlašćen da postupa u svojstvu nadzornog organa u postupku iz radnih odnosa, niti su bili ispunjeni uslovi iz čl. 121. i čl. 123. Zakona o državnim službenicima i namještenicima za prestanak radnog odnosa, nakon čega nije postupio po presudi Upravnog suda Crne Gore U.br. 1658 od 02.02.2016.godine, te nije oštećenog N. vratio na rad,
u uračunljivom stanju svjestan svoga djela čije je izvršenje htio, iako je znao da je njegovo djelo zabranjeno, kao Glavni administrator Opštine Rožaje, svjesno nije pridržavao Zakona o državnim službenicima i namještenicima i time K.K., uskratio pravo na rad na način što je dana 15.04.2015.godine u Rožajama, donio rješenje br. 1852 kojim je oglašeno ništavim rješenje br. 1929 od 18.06.2014.godine, kojim je oštećeni K. K., zasnovao radni odnos na neodređeno vrijeme u službi Glavnog administratora, Opštine Rožaje i raspoređen na radno mjesto samostalni savjetnik III za izradu pravnih akata, iako nisu bili ispunjeni uslovi iz čl. 121. i čl. 123. Zakona o državnim službenicima i namještenicima za prestanak radnog odnosa, nakon čega, kada je oštećeni uspio u postupku sudske zaštite po presudi Upravnog suda Crne Gore U.br. 1488/15 od 12.01.2016.godine, istog nije vratio na rad,
u uračunljivom stanju svjestan svoga djela čije je izvršenje htio, iako je znao da je njegovo djelo zabranjeno, kao glavni administrator Opštine Rožaje, svjesno nije pridržavao Zakona o državnim službenicima i namještenicima i time E.P., uskratio pravo na rad, na način što je donio rješenje br. 1902 od 24.04.2015.godine, kojim je po osnovu službenog nadzora poništio rješenje Sekretarijata za privredu i finansije Opštine Rožaje br. 599 od 19.06.2014.godine, kojim je zasnovao radni odnos na neodređeno vrijeme u Sekretarijatu za privredu i finansije Opštine Rožaje i raspoređen na radno mjesto savjetnik II za finansijske odnose sa potrošačkim jedinicama, iako nije bio ovlašćen da postupa u svojstvu nadzornog organa u postupku iz radnih odnosa niti su bili ispunjeni uslovi iz čl. 121. i čl. 123. Zakona o državnim službenicima i namještenicima za prestanak radnog odnosa, nakon čega nije postupio po presudi Upravnog suda Crne Gore U. br. 1426/15 od 22.03.2016.godine, te nije oštećenog E. vratio na rad,
u uračunljivom stanju svjestan svoga djela čije je izvršenje htio, iako je znao da je njegovo djelo zabranjeno, kao glavni administrator Opštine Rožaje, svjesno nije pridržavao Zakona o državnim službenicima i namještenicima i time H.T., uskratio pravo na rad, na način što je dana 22.01.2016.godine, donio rješenje br. 251 kojim je poništio po osnovu službenog nadzora rješenje službe Komunalne policije Opštine Rožaje br. 1967 od 23.06.2014.godine, kojim je zasnovao radni odnos na neodređeno vrijeme, iako nije bio ovlašćen da postupa u svojstvu nadzornog organa u postupku iz radnih odnosa, niti su bili ispunjeni uslovi iz čl. 121. i čl. 123. Zakona o državnim službenicima i namještenicima za prestanak radnog odnosa, nakon čega oštećenog nije vratio na rad, iako je isti uspio u postupku sudske zaštite kod Upravnog suda Crne Gore, po presudi U. br. 1337/15 od 02.12.2015.godine,
-čime bi izvršio produženo krivično djelo povreda prava iz rada iz čl. 224. st. 1. u vezi čl. 49. Krivičnog zakonika Crne Gore.

pošto nije dokazano da je okrivljeni učinio djelo za koje je optužen.

Troškova krivičnog postupka nije bilo.

Oštećeni N. Z., K. K., E. P. i H. T. se radi ostvarivanja imovinsko-pravnog zahtjeva upućuju na građansku parnicu.

O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog Kt.br. 27/16 od 25.04.2016.g. protiv okrivljenog R. K. iz Rožaja, zbog produženog krivičnog djela povreda prava iz rada iz čl. 224. st. 1. u vezi čl. 49. Krivičnog zakonika Crne Gore (KZ CG).

Na glavnom pretresu Državni tužilac Aldin Kalač je izmijenio činjenični opis djela kao u dispozitivu ove presude, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i izrekne mu uslovnu osudu kojom će mu utvrditi kaznu zatvora u trajanju od 3 mjeseca i istovremeno odrediti da se kazna neće izvršiti ukoliko okrivljeni u roku od jedne godine ne izvrši novo krivično djelo.

Oštećeni N. Z. je na pretresu održanom dana 26.08.2016.g. u završnoj riječi istakao da se pridružuje krivičnom gonjenju ODT-a u odnosu na okrivljenog a imovinsko-pravni zahtjev će ostvariti u građanskoj parnici, dok je na ranijem pretresu održanom dana 07.06.2016.g. izjavio da postavlja imovinsko-pravni zahtjev u iznosu od 20.000,00 eura zbog pretrpjelih duševnih bolova.

Na glavnom pretresu održanom dana 26.08.2016.g. nijesu pristupili uredno pozvani oštećeni K. K., E. P. i H. T. pa je sud pretres održao u njihovom odsustvu. Na ranijem pretresu održanom 07.06.2016.g. oštećeni K. i E. su izjavili da se pridružuju krivičnom gonjenju ODT-a u odnosu na okrivljenog i postavljaju imovinsko-pravni zahtjev u iznosu od po 10.000,00 eura koji se odnosi na pretrpjele duševne bolove, dok se oštećeni H. nije pridružio krivičnom gonjenju ODT-a u odnosu na okrivljenog, niti je postavio imovinsko-pravni zahtjev.

Okrivljeni je u svojoj odbrani istakao, da od 11.07.2014.g. radi kao glavni administrator Opštine Rožaje. Istakao je da je rješenjem službe zaštite i spašavanja Opštine Rožaje br. 116/14 od 18.06.2014.g. N. Z. zasnovao radni odnos na neodređeno vrijeme i raspoređen na radno mjesto rukovodilac preventivnih poslova, koje je postalo pravosnažno jer se niko nije žalio. Ovo rješenje je oglašeno ništavnim rješenjem komandira službe zaštite i spasavanja Opštine Rožaje br. 190/14 od 04.09.2014.g., kada je istom prestao radni odnos. Po žalbi ovo rješenje je poništeno od strane Komisije za žalbe. Nakon toga on je po osnovu službenog nadzora rješenjem br. 2319 od 28.05.2015.g. poništio rješenje Službe zaštite i spasavanja br. 116/14 od 18.06.2014.g.. Ovo rješenje je poništeno presudom Upravnog suda U.br.1658/2015 od 02.02.2016.g., koji je u ovom predmetu zauzeo stav da glavni administrator nije nadležan za postupanje u konkretnoj pravnoj stvari, pa je spise predmeta dostavio starješini službe Zaštite i spasavanja tj. komandiru na dalji postupak i odlučivanje aktom o dostvi spisa br. 1590 od 06.04.2016.g., i postupak po ovoj pravnoj stvari još nije okončan. Istakao je da oštećenom N. radni odnos nije prestao po njegovom rješenju, već po rješenju komandira od 04.09.2014.g. i nakon poništene odluke od strane Upravnog suda sve vratilo u stanje u kome se nalazilo prije nego što je on poništio rješenje, o čemu je obavijestio oštećenog pisanim putem.

Istakao je da je oštećeni K. K. zasnovao radni odnos u službi glavnog adminsitratora Opštine Rožaje i raspoređen na radno mjesto samostalni savjetnik III za izradu pravnih akata rješenjem br. 1929 od 18.06.2014.g. koje je postalo pravosnažno jer niko nije ulagao žalbu niti vodio upravni spor, i ako to radno mjesto nije bilo sistematizovano, niti su bila obezbijeđena finansiska sredstva što je propisano zakonom, tako da je isti zasnovao radni odnos nezakonito što je konstatovala i Upravna inspekcija i naložila da se otklone nepravilnosti, te je, postupajući po rješenju inspekcije donio rješenje br. 1653 od 02.09.2014.g. kojim je oglasio ništavnim rješenje br. 1929 od 18.06.2014.g. o prijemu K. K.. Na ovo rješenje imenovani je izjavio žalbu i komisija za žalbe je isto poništila, zbog toga što je tada bio VD glavni administrator. Nakon što je imenovan za glavnog administratora donio je novo rješenje br. 1852 od 15.04.2015.g. kojim je oglasio ništavnim navedeno rješenje o prijemu K. K.. Komisija za žalbe je rješenjem br. 45/15 od 28.05.2015.g. potvrdila njegovo rješenje br. 1852 od 15.04.2015.g. , a po žalbi Upravni sud je poništio rješenje komisije. Nakon toga komisija je donijela novo rješenje br. 45/15 od 04.02.2016.g. kojim je poništila rješenje br. 1852 od 15.04.2015.g., nakon čega je donio novo rješenje br. 22 od 14.06.2016.g. kojim je oglasio ništavnim rješenje br. 1929 od 18.06.2014.g. protiv kojeg je izjavljena žalba komisiji za žalbe i spisi su dostavljeni komisiji radi odlučivanja po žalbi.

Naveo je da je oštećeni Ersal Pepić zasnovao radni odnos na neodređeno vrijeme rješenjem Sekretarijata za privredu i finansije br. 599 od 19.06.2014.g. u tom Sekretarijatu, na radnom mjestu savjetnik II za finansiske odnose sa potrošačkim jednicama i radio od 19.06.2014.g. do 03.09.2014.g. Da je starješina Sekretarijata K.A. donio rješenje kojim je oglasio ništavnim rješenje o prijemu. Komisija za žalbe je ukinula ovo rješenje starješine organa, nakon čega je K. prešao na drugo radno mjesto, pa je on, kao glavni administrator, donio rješenje br. 1902 od 24.04.2015.g. kojim je poništio po pravu nadzora rješenje br. 599 od 19.06.2014.g. kojim je E.zasnovao radni odnos. Ovo rješenje je poništio Upravni sud presudom U.br. 1426/15 od 22.03.2016.g. Nakon prijema presude spise predmeta je uz dopis 1608 od 07.04.2016.g.dostavio novo postavljenom Sekretaru za finansije A. M. , i o tome je obavijestio P. E. dopisom br. 1607 od 07.04.2016.g.. Nakon prijema spisa A. je donio rješenje br. 17 od 19.04.2016.g. o prestanku radnog odnosa E. P., protiv kojeg je izjavljena žalba i spisi su dostavljeni komisiji za žalbe gdje se sada nalaze, tako da upravni postupak nije okončan.

Dodao je da je oštećeni H. T. zasnovao radni odnos na neodređeno vrijeme u komunalnoj policiji, Opštine Rožaje rješenjem br. 1967 od 23.06.2014.g., koje je potpisao predsjednik Opštine a nije bio nadležan za to, a prije donošenja rješenja načelnik Komunalne policije M. H. je zahtjevom br. 212 od 18.06.2014.g tražio poništavanje oglasa objavljenog od 07.06.2014.g. za prijem na neodređeno vrijeme, jer Komunalna policija nije dala nalog tj. nije donijela odluku o pokretanju postupka za raspisivanje istog shodno čl. 35. Zakon o državnim službenicima i namještenicima, ali oglas nije poništen. Ovo rješenje je on kao glavni administrator poništio po pravu nadzora rješenjem br.251 od 22.01.2016.g. Ovo rješenje je poništeno presudom Upravnog suda U.br.1337/15 od 02.12.2015.g., nakon čega je donio novo rješenje protiv kojeg je pokrenut upravni spor i sada je u postupku pred Upravnim sudom.

Istakao je da su rješenja kojima su oštećeni zasnovali radni odnos nezakonita jer faktički rad ne uživa pravnu zaštitu. Upravna inspekcija je dana 31.07. i 01.08.2014.g. vršila kontrolu zakonitosti zapošljavanja u organima lokalne za period 25.05.2014.g. do 01.07.2014.g. i sačinila zapisnik 04.08.2014.g. u kojem je konstatovano pored ostalog da je bilo nepravilnosti prilikom zapošljavanja oštećenih na neodređeno vrijeme i naložila da se otklone nepravilnosti, pa je postupao i po tim nalozima, a bio je ovlašćen da donosi rješenja po čl. 74. Zakona o lokalnoj samoupravi i čl. 58. ZUP-a koji mu je dao ovlašćenje da može da poništi i ukine rješenje po osnovu službenog nadzora, protiv kojih stranka ima pravo na pravni lijek tj. može voditi Upravni spor.

Naglasio je da je imao namjeru i cilj da štiti zakonitost i da uklanja nepravilnosti koje nijesu u skladu sa zakonom i drugim propisima i nalogom inspekcije za uklanjanje nepravilnosti. Bio je u obavezi da izvrši naloge Upravne inspekcije i smatra da se pridržavao propisa. Sve akte je donosio javno i dostavljao ih strankama sa pravnom poukom. Nijedan postupak nije okončan pravosnažno, tako da se još uvijek vodi upravni postupak. Kada se pravosnažno okonča Upravni postupak on će postupiti po toj odluci nadležnog organa i odmah će vratiti zaposlenog na rad, tamo gdje je nadležan, što će učiniti i nadležni starješine organa i ispoštovati odluke nadležnih organa kada postanu pravosnažne. Predložio je da ga sud oslobodi od optužbe, jer nije izvršio djelo koje mu je stavljeno na teret.

Po ovoj krivičnopravnoj stvari sud je izveo dokaze, saslušao svjedoke - oštećene N.Z., K. K., E. P. i H. T., svjedoke A. M. i Š. P., pročitao rješenje Službe zaštite i spašavanja Opštine Rožaje br. 116/14 od 18.06.2014.godine, rješenje br. 2319 od 28.05.2015.godine, presudu Upravnog suda Crne Gore U. br. 1658/2015 od 02.02.2016.godine, zahtjev od 25.02.2016.godine i urgencija od 09.03.2016.godine, odgovor na zahtjev br. 1613 od 04.06.2016.g., uvjerenje br. 19. od 06.06.2016.g., akt o dostavi spisa br. 1590 od 06.04.2016.g., obavještenje br. 114/16 od 29.04.2016.g., br. 1199 od 14.03.2016.g., br. 1035 od 03.03.2016.g., rješenje br. 47/14 od 22.12.2014.g., br. 190/14 od 04.09.2014.g. koji se odnosi na ime Nihada Zejnelagića, rješenje br. 1852 od 15.04.2015.g., rješenje br. 1929 od 18.06.2014.godine, presudu Upravnog suda Crne Gore U.br. 1488/15 od 12.01.2016.godine rješenje br. 45/15 od 04.02.2016.g. br. 45/15 od 28.05.2015.g. ,urgencija br. 1098 od 07.03.2016.g., obavještenje br. 1036 od 03.03.2016.g., uvjerenje o činjenicama iz službene evidencije br. 22 od 06.06.2016.g. na ime K. K., rješenje br. 1902 od 24.04.2015.godine, rješenje Sekretarijata za privredu i finansije Opštine Rožaje br. 599 od 19.06.2014.godine, presudu Upravnog suda Crne Gore U. br. 1426/15 od 22.03.2016.godine, Rješenje br. 796 od 03.09.2014.g., zahtjev za poništavanje javnog oglasa br. 2012 od 18.06.2014.g., uvjerenje br. 20 od 06.06.2014.g., obavještenje br. 1607 od 07.04.2016.g., akt o dostavi spisa br. 1608 od 07.04.2016.g., rješenej br,. 17 od 19.04.2016.g. koji se odnosi na ime E.P.,rješenje br. 251 od 22.01.2016.g., rješenje službe Komunalne policije Opštine Rožaje br. 1967 od 23.06.2014.godine, presudu Upravnog suda Crne Gore, U. br. 1337/15 od 02.12.2015.godine, rješenje br. 30/14 od 25.12.2014.g., br. 0801-323 od 09.04.2014.g. br. 1952 od 29.04.2015.g., br. 251 od 22.01.2016.g. rješenje br. 127 od 18.12.2014.g., broj 2693 od 02.09.2014.g, na ime H. T., izvršio uvid u zapisnik o izvršenom inspekciskom pregledu od 04.04.2016.g., pravilnik o unutrašnjoj organizaciji i sistematizaciji radnih mjesta br. 48 od 11.01.2007.g., zapisnik o kontrolnom inspekciskom pregledu od 14.05.2015.g., akt Direkcije za inspekciski nadzor od 13.10.2014.g. upućen predsjendiku Opštine, rješenje Direkcije za inspekciski nadzor od 09.10.2014.g., zapisnik o inspekciskom nadzoru Direkcije za inspekciski nadzor od 04.08.2014.g uvid u izvod iz kaznene evidencije na ime okrivljenog.

Cijeneći odbranu okrivljenog i sve izvedene dokaze, kako pojedinačno, tako i u međusobnoj vezi, u smislu čl. 370. st. 3. Zakonika o krivičnom postupku (ZKP), sud je našao da nije dokazano da je okrivljeni izvršio krivično djelo koje mu je optužbom stavljeno na teret, pa je istog oslobodio od optužbe, primjenom čl. 373. st. 1. tač. 2. ZKP.

Naime, iz iskaza svjedoka - oštećenih N. Z., K. K.,E. P., H. T., koje je sud ocijenio kao objektivne, te navedenih pisanih dokaza koji su pročitani na pretresu, koje je sud prihvatio kao jasne i određene, kao i iz iskaza okrivljenog proizilazi da je okrivljeni u kritičnom periodu obavljao poslove glavnog administratora Opštine Rožaje. Da je Komandir službe Zaštite i spasavanja Opština Rožaje donio rješenje br. 190/14 od 04.09.2014.g. kojim je poništio rješenje Službe zaštite i spašavanja Opštine Rožaje br. 116/14 od 18.06.2014.g. kojim je N. Z. zasnovao radni odnos na neodređeno vrijeme. Ovo rješenje je poništeno od strane komisije za žalbe, nakon čega je okrivljeni donio rješenje br. 2319 od 28.05.2015.g. kojim je po osnovu službenog nadzora poništio rješenje Službe zaštite i spašavanja Opštine Rožaje br. 116/14 od 18.06.2014.g., koje rješenje je poništeno presudom Upravnog suda U.br. 1658 od 02.02.2016.g. i postupak je i dalje u toku kod Starješine službe za zaštitu i spašavanje, tako da postupak nije okončan. Takođe, iz navedenih dokaza i iskaza okrivljenog proizilazi da je okrivljeni donio rješenje 1653 od 02.09.2014.g. kojim je oglasio ništavim rješenje br. 1929 od 18.06.2014.g. kojim je K. K. zasnovao radni odnos na neodređeno vrijeme, te da je po žalbi komisija za žalbe poništila rješenje, nakon čega je okrivljeni donio novo rješenje 1852 od 15.04.2015.g. kojim je oglasio ništavim isto rješenje koje je Komisija za žalbe potvrdila, a Upravni sud poništio. On je donio novo rješenje br. 22 od 14.06.2016.g. kojim je oglasio ništavim rješenje br. 1929 od 18.06.2014.g. protiv kojeg je izjavljena žalba komisiji za žalbe, tako da postupak nije okončan. Takođe, iz izvedenih dokaza proizilazi da je okrivljeni donio rješenje br. 1920 od 24.04.2015.g. kojim je oglasio ništavim rješenje br. 599 od 19.06.2014.g. kojim je E.P.zasnovao radni odnos na neodređeno vrijeme, nakon što je Komisija za žalbe ukinula rješenje starješine organa koji je predhodno oglasio ništavim navedeno rješenje o prijemu. Ovo rješenje je poništio Upravni sud presudom Up.br. 1426/15 od 22.03.2016.g. nakon čega su spisi dostavljeni novopostavljenom Sekretaru za finansije A. M. koji je donio novo rješenje br. 17 od 19.04.2017.g. o prestanku radnog odnosa oštećenog protiv kojeg je izjavljena žalba i spisi se nalaze kod komisije za žalbe, tako da postupak nije okončan. Takođe, iz izvedenih dokaza proizilazi da je okrivljeni rješenjem br. 251 od 22.01.2016.g. poništio rješenje Komunalne policije br. 1967 od 23.06.2014.g., koje rješenje je poništeno presudom Upravnog suda U.br. 1337/15 od 02.12.2015.g. nakon čega je donio novo rješenje kojim je poništio isto rješenje kojim je oštećeni Haris zasnovao radni odnos na neodređeno vrijeme protiv kojeg je pokrenut Upravni spor, pred Upravnim sudom, tako da postupak nije okončan.

Svjedok A.M. je potvrdio iskaz okrivljenog da je oštećeni E.P. radio u Sekretarijatu za Privredu i finansije i da mu je prestao radni odnos po osnovu rješenja VD sekretara K. A. koje rješenje je poništila komisija za žalbe, nakon čega je okrivljeni kao administrator donio novo rješenje koje je poništio Upravni sud. Nakon toga on je izabran za sekretara sekretarijata za finansije i okrivljeni mu je dostavio spise, pa je on donio novo rješenje o prestanku radnog odnosa oštećenom E., tako da niko drugi pa ni okrivljeni nije učestvovao u donošenju ovog rješenja, niti se interesovao za isto. Takođe, je istako da nije kazao E. stricu Š. P. da je okrivljeni učestvovao u donošenju rješenja.

Imajući u vidu navedene dokaze, koje je je sud ocijenio kao objektivne i jasne a dovodeći iste u vezu sa iskazom okrivljenog koji ne spori navedene činjenice, proizilazi da je okrivljeni kao glavni administrator Opštine Rožaje postupao u navedenim predmetima uvjeren da je nadležan za donošenje navedenih odluka i da odluke donosi u skladu sa zakonom i nalazima inspekcije u okviru svojih ovlašćenja, po osnovu službenog nadzora, sa pravom na izjavljivanje pravnog sredstva. Oštećeni koriste pravnu zaštitu u ovim postupcima i ulažu pravna sredstva protiv navedenih odluka, a to što predmeti nijesu pravosnažno okončani jer se neki nalaze po žalbi kod Komisije za žalbe a neki po tužbi kod Upravnog suda nepredstavlja propust okrivljenog koji navodi da će ispoštovati svaku odluku nadležnog organa kada se meritovno riješi sporni odnos.

Sud je cijenio iskaz svjedoka Š. P., pa je našao da je isti bez uticaja na drugačije utvrđenje činjeničnog stanja, jer su činjenice koje je naveo, da mu je A.M. kazao da on zna ko mu je ovo uradio sinovcu E. i da mu je naređeno da ga ne rasporedi na radno mjesto, što je osporio svjedok A. M. u svom kazivanju, ali nije pominjao okrivljenog, irelevantne za donošenje drugačijeg zaključka.

Iz prednjeg proizilazi da teza optužbe nije potvrđena dokazima izvedenim pred sudom,jer u postupku nije dokazano da se okrivljeni svjesno nije pridržavao propisa navedenih u dispozitivu, prilikom donošenja navedenih odluka, pa samim tim nije dokazano ni da je izvršio krivično djelo koje mu je optužbom stavljeno na teret.

Pošto nije dokazano da je okrivljeni izvršio krivično djelo koje mu je optužbom stavljeno na teret, to je sud istog oslobodio od optužbe primenom čl. 373. st. 1. tač.2. ZKP.

Troškova krivičnog postupka nije bilo
Na osnovu čl. 239. st. 3. ZKP, oštećeni N.Z., K. K., E. P. i H.T. se radi ostvarivanja imovinsko-pravnog zahtjeva upućuju na građansku parnicu.

Sa izloženog odlučeno je kao u dispozitivu ove presude.

OSNOVNI SUD U ROŽAJAMA, dana 29.08.2016.g.

Zapisničar,S U D I J A,
Aida Luboder s.r.Milosav Zekić s.r.

PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.