OSNOVNIO SUD U ROŽAJAMA
K.br. 54/18
U IME CRNE GORE
Osnovni sud u Rožajama, i to Presjednik suda Camić Zahit, kao sudija pojedinac, sa zapisničarkom Burdžović Adisom, u krivičnom predmetu protiv okrivljenog V. B., iz sela S. opština K., R. K. sa boravištem u R., naselje ..., bb, zbog krivičnog djela šumska krađa iz čl. 324 st. 1 Krivičnog zakonika Crne Gore, po optužnom predlogu Osnovnog državnog tužilaštva - Rožaje Kt.br. ... od 01.06.2018. godine nakon održanog glavnog i javnog pretresa u prisustvu Državnog tužioca Došljak Ivana, iz Rožaja, i okrivljenog, a u odsustvu zakonskog zastupnika oštećene Države Crne Gore, Zaštitinika imovinskopravnih interesa Crne Gore, dana 18.06.2018.godine, donio je i javno objavio,
P R E S U D U
Okrivljeni:

V. B., JMB ..., od oca B. i majke M., rođ. B. rođen ... godine, u selu S., opština K., R. K., državljanin R. K., sa boravištem u naselju ... bb, opština R., razumije crnogorski jezik, a maternji mu je albanski, pismen, završio pet razreda osnovne škole, nezapošljen, oženjen, otac šestoro mal. djece, siromašnog imovnog stanja, neosuđivan.

KRIV JE
Što je:

Dana 22.05.2018. godine, u mjestu zv. I. naselje, opština R., u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, radi krađe, oborio u državnoj šumi četiri stabla smrče u ukupnoj masi od 1,60 m3, pričinivši time štetu državi C. G. - Upravi za šume P. - PJ R..

-čime je izvršio krivično djelo šumska kradja iz čl. 324 st. 1 Krivičnog zakonika Crne Gore.

Pa mu sud na osnovu pomenutog zakonskog propisa, te primjenom čl. 4, 13, 15, 32, 36, 39, 42, 52, 53 i 54 Krivičnog zakonika Crne Gore, te čl. 229 st. 4., čl. 239. st. 2. i 374 Zakonika o krivičnom postupku i z r i č e:

USLOVNU OSUDU

Kojom mu utvrđuje kaznu zatvora u trajanju od 45 (četrdesetpet) dana i istovremeno određuje da se ista neće izvršiti ukoliko isti u roku od 1 (jedne) godine od pravosnažnosti presude ne izvrši novo krivično djelo.

Troškova krivičnog postupka-paušala se oslobađa usled slabog imovnog stanja.

Država Crna Gora Uprava za šume P. - PJ R. radi ostvarenja imovinsko pravnog zahtjeva upućuje se na parnicu, i
O S U Đ U J E
Na NOVČANU KAZNU u iznosu od 200 (dvije stotine) eura, koju je dužan platiti u roku od 3 (tri) mjeseca od pravosnažnosti presude. Ako osudjeni ne plati novčanu kaznu u ovom roku, sud će istu zamijeniti kaznom zatvora tako što će za svakih započetih 25,00 eura novčane kazne odrediti jedan dan kazne zatvora.

O b r a z l o ž e nj e
Osnovno državno tužilaštvo u R. je podnijelo optužni predlog Kt.br. ... od 01.06.2018. godine protiv okrivljenog V. B., iz s. S., opština K., R. K., sa boravištem u R., naselj ..., zbog krivičnog djela šumska krađa iz čl. 324. st. 1 Krivičnog zakonika Crne Gore.

Na glavnom pretresu Državni tužilac istakao je: da je izvedenim dokazima na glavnom pretresu potvrđena osnovanost optužbe. Predložio je da ga sud za izvršeno krivično djelo oglasi krivim i da mu izrekne uslovnu osudu kojom će mu utvrditi kaznu zatvora u trajanju od 45 (četrdesetpet) dana i istovremeno odrediti da se ista neće izvršiti ukoliko okrivljeni u roku od 1 (jedne) godine ne učini novo krivično djelo, kao i da ga osudi na novčanu kaznu u iznosu od 200,00€.

Na glavnom pretresu nije prisustvovao Zakonski zastupnik oštećene Države Crne Gore- Uprave za šume P. PJ R., koji je bio uredno pozvan, pa je sud glavni pretres održao u njegovom odsustvu.

Okrivljeni V. B. na glavnom pretresu je priznao izvršenje krivičnog djela i krivicu.

Na zapisniku Ktr.br.... od 01.06.2018. godine, pred ODT-om u R. je istakao da je dana 22.05.2018. godine pošao do Izbegličkog naselja i bespravno posjekao četiri stabla smrče koja je iskoristio za izgradnju drvenog objekta u koji je planirao da se preseli sa svojom porodicom, dok je panjeve iskoristio kao osnovu za taj drveni objekat. Pojasnio je da nije imao nikakvu dozvolu niti saglasnost za sječu četiri smrče, a takođe nije imao nikakvu dozvolu niti saglasnost da na zemljištu čiji je vlasnik Opština R. započne gradnju ovog drvenog objekta čija je osnova 8x7m. Dana 23.05.2018. godine pozvao telefonom lugar R. K. i kazao mu da dođe na lice mjesta, što je i uradio. Lugaru je kazao da je bio prinuđen da posječe četiri stabla smrče jer njegova porodica i on nemaju nikakav smještaj.

Na glavnom pretresu je dodao da je njegova porodična situacija veoma teška, da ima ukupno 10 članova porodice od kojih niko nije u radnom odnosu, da su mu dvoje djece teško oboljela od epilepsije, a da mu supruga ima srčanih problema, te je predložio sudu da ga što blaže kazni.

Na glavnom pretresu sud je izveo dokaze: saslušao u svojstvu svjedoka - lugara K. R. i pročitao zapisnik o izvršenom pregledu čuvara šuma PJ R. br: ... od 23.05.2018. godine.

Sud je cijeneći priznanje okrivljenog i izvedene dokaze, kako pojedinačno, tako i u vezi sa ostalim izvedenim dokazima, te je na osnovu takve ocjene utvrdio činjenično stanje opisano u izreci presude.

Priznanje okrivljenog za izvršeno krivično djelo sud je prihvatio kao tačno, potpuno i jasno i kao takvo uzeo kao dokaz, jer je u svemu potvrdjeno izvedenim dokazima.

Iz utvrdjenog činjeničnog stanja proizilazi da je okrivljeni pomenutog dana radi kradje oborio u državnoj šumi u mjestu zv. Izbjegličko naselje opština R. četiri smrčeva stabla u drvnoj masi od 1,60, tako da su u njegovoj radnji sadržani svi bitni elementi krivičnog djela šumska kradja iz čl. 324.st.1. KZ CG.

Cijeneći psihički odnos okrivljenog prema učinjenom djelu, sud je utvrdio da je isti postupao sa direktnim umišljajem jer je bio svjestan da sječu stabala radi kradje vrši u tuđoj šumi i to je htio, iako je bio svjestan da je to zabranjeno.

Sud je utvrdio da je okrivljeni za izvršeno krivično djelo krivičnopravno odgovoran, te ga je za isto oglasio krivim, pošto je našao da nema elemenata koji bi isključivali njegovu krivičnopravnu odgovornost imajući u vidu kumulativnu propisanost kazni u KZCG za predmetno krivično djelo istom je izrekao mu uslovnu osudu kojom mu je utvrdio kaznu zatvora u trajanju od 45 (četrdesetpet) dana sa rokom provjeravanja od 1 (jedne) godine, i osudio ga na novčanu kaznu u iznosu od 200,00 eura.

Prilikom izricanja uslovne osude kao mjere upozorenja okrivljenom za izvršeno krivično djelo, sud je imao u vidu njegovo potpuno priznanje za izvršeno krivično djelo, odnos prema izvršenom krivičnom djelu, okolnosti pod kojim je izvršio djelo, a naročito pobude iz kojih je krivično djelo izvršeno, da nije u radnom odnosu, njegove lične i porodične prilike, pa mu je sud vodeći, računa o svrsi uslovne osude u okviru opšte svrhe krivičnih sankcija, izrekao uslovnu osudu, kao mjeru upozorenja, ubijeđen da će uz prijetnju kaznom dovoljno uticati na istog da više ne vrši krivična djela, shodno čl. 52 KZ CG u vezi sa čl. 4 st. 2 Kz CG i osudio ga na novčanu kaznu, u iznosu od 200,00€, pri čemu je navedene okolnosti istom uzeo kao olakšavajuće, ubijeđen će se istom ostvariti svrha kažnjavanja iz čl. 32 u vezi čl. 4. Kz CG.

Na osnovu čl. 229 st. 4 Zakonika o krivičnom postupku, sud je okrivljenog oslobodio plaćanja troškova postupka - paušala jer bi plaćanjem istih doveo u pitanje izdržavanje sebe i lica koja je dužan da izdržava.

Takođe, primjenom čl. 239 st. 2 u vezi st. 1 ZKP-a, sud je oštećenu Državu Crnu Goru, Upravu za šume P. - PJ R., radi ostvarivanja imovinskopravnog zahtjeva uputio na parnicu. Ovo sa razloga što oštećeni do okončanja glavnog pretresa nije postavio imovinsko pravni zahtjev, niti je isti odredio po visini, tako da sud o istom nije odlučivao.

OSNOVNI SUD U ROŽAJAMA,dana 18.06.2018.godine.

ZapisničarPREDSJEDNIK SUDA
Burdžović Adisa s.r. Camić Zahit s.r.

PRAVNA POUKA:

Protiv ove presude može se izjaviti žalba
u roku od osam dana od dana prijema prepisa iste
Višem sudu u Bijelom Polju, preko ovog suda.