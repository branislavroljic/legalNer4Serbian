K.br.9/18
U IME CRNE GORE
OSNOVNI SUD U DANILOVGRADU, kao krivični, sutkinja Sonja Keković, uz učešće Ane Ivanović, kao zapisničarke, u krivičnom predmetu protiv okrivljenog Đ.I.a, zbog krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, koga brani branilac T.N.a, advokat iz P., odlučujući po optužnom predlogu Osnovnog državnog tužilaštva u Podgorici Kt.br.74/18 od 12.02.2018. godine, koju je na ročištu povodom odlučivanja o sporazumu o priznanju krivice zastupao M.T., tužilac Osnovnog državnog tužilaštva u Podgorici, nakon pravosnažnosti rješenja o usvajanju sporazuma o priznanju krivice, dana 09.03.2018. godine, donio je

P R E S U D U
Okrivljeni Đ.I., JMBG ...,od oca V. i majke D., rođene B., rođen.... godine u N., sa prebivalištem u D., na adresi Z. b.b., državljanin Crne Gore, razumije crnogorski jezik, njegov jezik je crnogorski, nezaposlen, neoženjen, bez djece, pismen, završio srednju školu, srednjeg imovnog stanja, neosuđivan.

Kriv je

Što je:

Dana 18. januara 2018. godine, u porodičnoj kući u mjestu Zagorak, Opština Danilovgrad, svjestan svog djela čije je izvršenje htio i svjestan da je njegovo djelo zabranjeno, neovlašćeno držao municiju, na način što je suprotno čl.5 st.2 u vezi čl.4 st.3 tač.1 i čl.23 st.3 Zakona o oružju, u kutiji pored ormara u svojoj spavaćoj sobi držao 2 metka kal.38 specijal sa utisnutom oznakom proizvođača "PPU 79 38 specijal" i 1 metak kal.7,9 mm, sa oznakom proizvođača "PPU 1989", dok je u kartonskoj kutiji u kuhinji držao 3 metka kal.12 mm, sa utisnutom oznakom proizvođača "CHEDDITE 12", 1 metak kal.12 mm, sa utisnutom oznakom proizvođača "SPARTAN 12 FRANCE" i 1 metak kal.12 mm sa utisnutom oznakom proizvođača "WINCHESTER 12 GA", za koje mu nije izdat oružni list za držanje oružja i municije,
- čime je izvršio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore.

Pa sud okrivljenog Đ.I.a, primjenom citranih zakonskih propisa, te čl.4, 5, 13, 15, 32, 36, 42, 45, 46 i 51 KZ CG, te i čl.226, 229 i 374 ZKP-a,
OSUĐUJE
Na kaznu zatvora u trajanju od 2 (dva) mjeseca i 20 (dvadeset) dana, u koju kaznu mu se uračunava vrijeme provedeno u pritvoru počev od 18.01.2018. godine od 13,00 časova do 19.01.2018. godine do 17,20 časova i od 21.01.2018. godine od 14,30 časova pa nadalje.

Dužan je okrivljeni Đ.I. da na ime troškova krivičnog postupka - sudskog paušala uplati u korist budžeta Crne Gore novčani iznos od 30,00 eura, u roku od 15 dana po pravosnažnosti presude. O troškovima krivičnog postupka u dijelu koji se odnosi na nagradu braniocu po službenoj dužnosti, sud će odlučiti posebnim rješenjem.

Na osnovu čl.75 st.1 KZ CG, od okrivljenog Đ.I.a trajno se oduzimaju 2 metka kal.38 specijal sa utisnutom oznakom proizvođača "PPU 79 38 specijal", 1 metak kal.7,9 mm, sa oznakom proizvođača "PPU 1989", 3 metka kal.12 mm, sa utisnutom oznakom proizvođača "CHEDDITE 12", 1 metak kal.12 mm, sa utisnutom oznakom proizvođača "SPARTAN 12 FRANCE" i 1 metak kal.12 mm sa utisnutom oznakom proizvođača "WINCHESTER 12 GA".

O b r a z l o ž e nj e
Optužnim predlogom Osnovnog državnog tužilaštva u Podgorici Kt.br.74/18 od 12.02.2018. godine, okrivljenom Đ.I.u stavljeno je na teret da je izvršio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore.

Dana 05.03.2018. godine, uz dopis Osnovnog državnog tužilaštva u Podgorici Kt.br.74/18 od 02.03.2018. godine, Osnovnom sudu u Danilovgradu, dostavljen je zapisnik o pregovaranju Kt.br.74/18 od 01.03.2018. godine, zapisnik o saslušanju okrivljenog Đ.I.a Kt.br.74/18 od 01.03.2018. godine i sporazum o priznanju krivice okrivljenog Kt.br.74/18 od 01.03.2018. godine, a radi odlučivanja o sporazumu o priznanju krivice.

Na ročištu za razmatranje sporazuma o priznanju krivice, održanom dana 06.03.2018. godine, sud je pročitao dokaze predložene optužnim predlogom i to: zapisnik o pretresanju stana i drugih prostorija Uprave policije OB Danilovgrad od 18.01.2018. godine; potvrdu o privremeno oduzetim predmetima Uprave policije OB Danilovgrad od 18.01.2018. godine, izdate na ime Đ.I.a; dopis MUP-a Filijala za građanska stanja i lične isprave Danilovgrad br.10-UPI-220-18/307/2 od 18.01.2018. godine; dopis MUP-a Filijala za građanska stanja i lične isprave Danilovgrad br.10-UPI-220-18/309/2 od 18.01.2018. godine; izvještaj o balističkom vještačenju Forenzičkog centra u Danilovgradu - Grupe za balistiku br.461-1/18 od 08.02.2018. godine; izvršio uvid u CD sa fotografijama sačinjenim od strane službenika Uprave policije OB Danilovgrad prilikom pretresanja stana i drugih prostorija koje koristi Đ.I. dana 18.01.2018. godine; izvršio uvid u municiju i to: 2 metka kal.38 specijal sa utisnutom oznakom proizvođača "PPU 79 38 specijal", 1 metak kal.7,9 mm, sa oznakom proizvođača "PPU 1989", 3 metka kal.12 mm, sa utisnutom oznakom proizvođača "CHEDDITE 12", 1 metak kal.12 mm, sa utisnutom oznakom proizvođača "SPARTAN 12 FRANCE" i 1 metak kal.12 mm sa utisnutom oznakom proizvođača "WINCHESTER 12 GA"; pročitao izvod iz kaznene evidencije Ministarstva pravde Crne Gore KE br.24/18 od 15.02.2018. godine, na ime okrivljenog Đ.I.a; izvršio uvid u presudu Osnovnog suda u Danilovgradu K.br.43/11 od 29.11.2012. godine - pravosnažna dana 05.02.2013. godine; pročitao zapisnik o pregovaranju Kt.br.74/18 od 01.03.2018. godine, sačinjen pred ODT-om u Podgorici, između državnog tužioca Osnovnog državnog tužilaštva u Podgorici Andrijane Nastić, okrivljenog Đ.I.a i branioca okrivljenog, advokata T.N.e; pročitao zapisnik o saslušanju okrivljenog Đ.I.a Kt.br.74/18 od 01.03.2018. godine, sačinjen pred ODT-om u Podgorici i pročitao sporazum o priznanju krivice Kt.br.74/18 od 01.03.2018. godine, zaključen pred ODT-om u Podgorici, između državnog tužioca Osnovnog državnog tužilaštva u Podgorici A. N., okrivljenog Đ.I.a i branioca okrivljenog, advokata T.N.e, koji sporazum je izmijenjen u čl.2 na ročištu za odlučivanje o sporazumu o priznanju krivice održanom dana 06.03.2018. godine (o čemu su se državni tužilac, branilac okrivljenog i okrivljeni saglasili na ročištu održanom dana 06.03.2018. godine).

Iz sadržine pročitanih dokaza, na koje ni okrivljeni, ni njegov branilac nijesu imali primjedbi, sud je zaključio da je državni tužilac pružio dovoljno dokaza o krivici okrivljenog Đ.I.a i da je okrivljeni u vrijeme i na način opisan u izreci ove presude učinio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice (izmijenjen u čl.2 na ročištu za odlučivanje o sporazumu o priznanju krivice održanom dana 06.03.2018. godine).

Odlučujući o vrsti i visini krivične sankcije iz sporazuma o priznanju krivice, zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Prednje, imajući u vidu da je okrivljeni priznao izvršenje predmetnog krivičnog djela, što je olakšavajuća okolnost na njegovoj strani, kao i da je neosuđivan, kako to proizilazi iz citiranog izvoda iz kaznene evidencije na ime ovog okrivljenog, dok otežavajućih okolnosti na njegovoj strani nije bilo. Sud je naprijed navedene olakšavajuće okolnosti na strani okrivljenog, cijenio naročito olakšavajućim okolnostima u smislu odredbe čl.45 KZCG, a cijeneći da iste daju osnova da se okrivljenom izrekne kazna ispod zakonskog minimuma, u okviru granica propisanih čl.46 KZCG, pa je okrivljenog Đ.I.a osudio na kaznu zatvora u trajanju od 2 (dva) mjeseca i 20 (dvadeset) dana, nalazeći da je ista srazmjerna težini učinjenog krivičnog djela i ličnosti okrivljenog kao učinioca, te da će se ovakvom kaznom postići svrha kažnjavanja iz čl.32 KZCG i na taj način dovoljno uticati na okrivljenog da ubuduće ne vrši ista ili slična krivična djela, a u okviru opšte svrhe propisivanja i izricanja krivičnih sankcija iz čl.4 st.2 KZCG.

Na osnovu čl.51 Krivičnog zakonika Crne Gore, okrivljenom Đ.I.u je u izrečenu kaznu zatvora uračunato vrijeme provedeno u pritvoru počev od 18.01.2018. godine od 13,00 časova do 19.01.2018. godine do 17,20 časova i od 21.01.2018. godine od 14,30 časova, pa nadalje.

Na osnovu čl.226 i 229 ZKP-a, okrivljeni je obavezan da na ime troškova krivičnog postupka - sudskog paušala uplati u korist budžeta Crne Gore novčani iznos od 30,00 eura, koji iznos je odmjeren srazmjerno trajanju, složenosti ovog postupka i imovnom stanju okrivljenog. Navedeni novčani iznos okrivljeni je dužan platiti u roku od 15 dana po pravosnažnosti presude, dok će o troškovima krivičnog postupka u dijelu koji se odnosi na nagradu braniocu po službenoj dužnosti, sud odlučiti posebnim rješenjem, a sve u skladu sa zaključenim sporazumom o priznanju krivice.

Mjera bezbjednosti oduzimanje predmeta - 2 metka kal.38 specijal sa utisnutom oznakom proizvođača "PPU 79 38 specijal", 1 metak kal.7,9 mm, sa oznakom proizvođača "PPU 1989", 3 metka kal.12 mm, sa utisnutom oznakom proizvođača "CHEDDITE 12", 1 metak kal.12 mm, sa utisnutom oznakom proizvođača "SPARTAN 12 FRANCE" i 1 metak kal.12 mm sa utisnutom oznakom proizvođača "WINCHESTER 12 GA", izrečena je na osnovu čl.75 st.1 Krivičnog zakonika Crne Gore, jer se radilo o predmetima upotrijebljenim za izvršenje krivičnog djela, a koji su svojina učinioca - okrivljenog Đ.I.a.

Na osnovu izloženog, a u smislu odredbe čl.303 st.1 i čl.374 Zakonika o krivičnom postupku, odlučeno je kao u izreci presude.

ZAPISNIČARKA SUTKINJA
Ana Ivanović, s.r. Sonja Keković, s.r.

PRAVNA POUKA: Protiv ove presude nije dozvoljena žalba.

DOSTAVITI:

- ODT Podgorica
- Okrivljenom Đ.I.u
- Braniocu okrivljenog, advokatu T.N.i