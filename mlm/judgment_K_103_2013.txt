K.br.103/13
U IME CRNE GORE
OSNOVNI SUD U CETINJU, po sudiji Jovović Željki, uz učešće Jovićević Vjere kao zapisničara, u krivičnom predmetu protiv okrivljenog R. I. zbog krivičnog djela kradja iz čl. 239 st. 1 Krivičnog zakonika, rješavajući po optužnom predlogu ODT-a u Cetinju Kt. br. 285/10 od 14. 06. 2013. godine, nakon glavnog, javnog pretresa održanog dana 17. 03. 2014. godine, u prisustvu zastupnika optužnog predloga Đ. M. okrivljenog i njegovog branioca adv. D. V. donio je i istog dana javno objavio

PRESUDU

Okrivljeni:

R. I. JMBG .... od oca M. i majke M. rodjene V. rodjen 18.02.19...godine u Cetinju, sa prebivalištem u Podgorici, državljanin Crne Gore, preduzetnik, razveden, otac dvoje djece, pismen, sa završenom višom školom, srednjeg imovnog stanja, osudjivan presudom Osnovnog suda u Kotoru, K.br.288/89 od 15.05.2000.godine, zbog krivičnog djela teško djelo protiv bezbjednosti javnog saobraćaja iz čl.177 st.3 u vezi čl.172 st.3 u vezi st.1 KZ RCG, na novčanu kaznu u iznosu od 2.400,00 din, presudom Osnovnog suda u Cetinju K.br.33/03 od 10.12.2002.godine, zbog krivičnog djela kradja iz čl.144 st.1 KZ RCG, na kaznu zatvora u trajanju od 3 (tri) mjeseca uslovno na jednu godinu, presudom Osnovnog suda u Cetinju K.br.44/12 od 23.03.2012.godine, zbog krivičnog djela kradja iz čl.239 st.1 Krivičnog zakonika, na kaznu zatvora u trajanju od 50 (pedeset) dana uslovno na jednu godinu i presudom Osnovnog suda u Cetinju K.br.4/13 od 31.01.2013.godine, zbog krivičnog djela kradja iz čl.239 st.1 Krivičnog zakonika, na novčanu kazanu u iznosu od 1.200,00€.

Na osnovu čl. 373 tač. 2 Zakonika o krivičnom postupku
OSLOBAĐA SE OD OPTUŽBE
Kojom je predstavljeno da je:

U vremenskom periodu od 04. juna 2010. godine do 19. oktobra 2010. godine u svom ugostiteljskom objektu- kafe baru "V.", u ul. Njegoševa bb u Cetinju, u namjeri da sebi pribavi protivpravnu imovinsku korist oduzimanjem i prisvajanjem tudje pokretne stvari, iako svjestan da je oduzimanje i prisvajanje tudje pokretne stvari zabranjeno, voljno protivpravno oduzeo i prisvojio vodu u količini od 121,50 m3 novčane vrijednosti u iznosu od 385,16 €, vlasništvo oštećenog JKP "V.i k." Cetinje, na način što je navedeni objekat koji je dana 04. 06. 2010. godine skidanjem vodomjera br.1940132 od strane službenih lica JKP "V. i k." Cetinje bio isključen sa vodovodne mreže, zbog neplaćanja duga za utrošenu vodu i usluge kanalizacije, istog dana na neutvrdjenom mjestu a mimo šahte iz kojeg je skinut vodomjer ponovo priključio na vodovodnu mrežu, protivpravno oduzimajući i prisvajajući vodu u navedenoj količini i novčanoj vrijednosti, koja se pri tom nije registrovala,a što je ustanovljeno dana 19.10.2010.godine, prilikom izvršene kontrole tog mjernog mjesta od strane službenih lica JKP "V.i k." Cetinje,
- čime bi izvršio krivično djelo krađa iz čl. 239 st. 1 Krivičnog zakonika.

Oštećeni JKP "V. i k." Cetinje se radi ostvarivanja imovinsko pravnog zahtjeva upućuje na parnični postupak.

Troškovi krivičnog postupka padaju na teret budžetskih sredstava suda.

O b r a z l o ž e nj e
Optužnim predlogom ODT Cetinje Kt. br. 285/10 od 14. 06. 2013. godine, stavljeno je na teret okrivljenom R. I. da je izvršio krivično djelo krađa iz čl. 239 st. 1 Krivičnog zakonika, pri kom optužnom predlogu je zastupnik optužbe ostao do kraja glavnog pretresa, predlažući sudu u završnoj riječi da se okrivljeni oglasi krivim i osudi po zakonu.

Okrivljeni R. I. je u svojoj odbrani u prethodnom postupku i na glavnom pretresu u bitnom naveo da u vrijeme kada je vršena kontrola u kafeu "V.", i kada je isključen sa vodovodne mreže, on nije bio prisutan u navedenom objektu a skoro godinu dana prije toga preselio se u Podgoricu, gdje živi i radi, tako da o tom dogadjaju ne zna apsolutno ništa. Prilikom otvaranja navedenog lokala 2006. godine objekat je imao uredne sve papire pa tako i priključak na vodovodnu mrežu. Na glavnom pretresu je dodao da je 2009. godine, odselio sa Cetinja, kada su izmedju njega i njegove sada bivše supruge već bili narušeni bračni odnosi, tako da nije dolazio niti je obilazio kafe bar "V." na Cetinju. Inače, tačno je da je on vlasnik objekta "V." koji je zakupio 2006.godine na period od 5 godina, ali od 2009.godine on nije korisnik zakupa, jer je odselio sa Cetinja. Ovaj lokal je i dalje nastavio da radi, sve do 2011.godine, a oko njegovog poslovanja starala se njegova bivša supruga i njegov sada pok. sin F. U toku 2011. godine nakon razvoda braka njegova bivša supruga R. M. je uz njegovu saglasnost navedeni objekat upisala na svoje ime i od tada je ona korisnik zakupa. Kada se odselio u Podgoricu 2009.godine na svoje ime je registrovao lokal "V." u Podgorici, a nije preko nadležnih organa mijenjao adresu stanovanja, tako da je još uvjek prijavljen na Cetinju. Da je vršena kontrola u ovom objektu i da su utvrdjene nepravilnosti, saznao je tek kada je pozvan na saslušanje u sudu, a inače, od kraja 2009.godine nije dobijao nikakve račune niti opomene. U završnoj riječi se pridružio završnoj riječi svog branioca.

Branilac okrivljenog adv.D. V. u završnoj riječi je u cjelosti negirao navode iz optuženog predloga, naglašavajući da učinilac ovog krivičnog djela može biti samo ono lice koje koristi usluge preduzeća JKP "V. i k." Cetinje, koje u kritičnom periodu nije bio okrivljeni, budući da je tada živio u Podgorici i u tom gradu držao drugi lokal. Na ovakav zaključak upućuju pisani dokazi provedeni na pretresu kao i iskazi saslušanih svjedoka K. F. i V. M. dok se optužba zasniva isključivo na jednom dokazu koji ni formalno ni sadržinski ne može biti relevantan za odlučivanje. Dakle, u suštini nema ni jednog materijalnog dokaza koji bi upućivao na zaključak da se korisnik usluga oštećene protivpravno priključio na njihovu mrežu, čime bi bila ostvarena obilježja krivičnog djela koje se stavlja na teret okrivljenom, sa kojeg razloga predlaže da ga sud oslobodi od optužbe.

Sud je u dokaznom postupku saslušao ovlašćenog predstavnika oštećenog preduzeća JKP "V. i k." Cetinje L. V. svjedoka R. M. L. J. D. S. K. F. V. M. na saglasan predlog stranaka pročitao iskaz svjedoka Đ. M. dat na zapisniku od 11. 01. 2012. godine godine, izvršio uvid u Ugovor o zakupu poslovnog prostora zaključen dana 14. 12. 2009. godine, izvršio uvid u Aneks ugovora od 14. 12. 2009. godine, uvid u rješenje zdravstveno sanitarne inspekcije Ministarstva zdravlja od 14. 12. 2009. godine, uvid u karton deponovanih potpisa "M. NLB" banke, pročitani su zapisnik JKP "V. i k." Cetinje o isključenju sa vodovodne mreže ugostiteljskog objekta "V." br.26/10 od 04. 06. 2010. godine, zapisnik istog preduzeća br.79/10 od 19. 10. 2010. godine, na saglasan predlog stranaka pročitan je nalaz i mišljenje vještaka gradjevinske struke iz oblasti hidrogradnje P. V. od oktobra mjeseca 2011. godine sa dopunom istog od maja mjeseca 2012. godine, pročitan je izvještaj Uprave policije IS Cetinje iz kaznene evidencije na ime okrivljenog od 13. 06. 2013. godine.

Ovlašćeni predstavnik oštećenog preduzeća JKP "V. i K." Cetinje, je u svom iskazu u prethodnom postupku u bitnom naveo da se u svemu pridržava zapisnika od 04. 06. 2010. godine, gdje je konstatovano da je njihova komisija uz asistenciju policije isključila navedenog potrošača zbog duga za vodu. Tada je skinut vodomjer F 1/2 cola na vodomjeru br. 1940132 a stanje je na vodomjeru bilo 152 m3. Sledećom kontrolom od 19. 10. 2010. godine, utvrdjeno je da se potrošač "V." nije spojio na vodovodnu mrežu sa kojeg je skinut vodomjer ali je pregledom slavine vodokoltića u ovom objektu utvrdjeno da ima vode, što ukazuje na činjenicu da je isti imao alternativno napajanje vodom tj. napajanje sa nekog drugog mjesta. Kaže da njihova kontrola nije mogla ustanoviti sa kojeg mjesta je to alternativno napajanje, ali je sigurno da voda nije korišćena sa vodomjera sa kojeg je prethodno isključena. Na glavnom pretresu je dodao da je izvršio uvid u JKP "V.i K." i nije pronašao podatak da li su u periodu u kojem se okrivljenom stavlja na teret izvršenje krivičnog djela dostavljene opomene za plaćanje duga za utrošenu vodu. Pronašao je samo jednu opomenu od 21.10. 2010. godine upućenu "V." R., pri čemu ističe da u evidenciji ne postoji dokaz da je ista uručena. Takodje je napomenuo, da postoji praksa da se u ovom preduzeću pozivaju veći dužnici od strane finansijske službe radi dogovora oko plaćanja a da li je, i ko u konkretnm slučaju pozivan on nema saznanja, niti o tome postoji evidencija. Prema dokumentaciji iz spisa nema podatak na koga je registrovano brojilo ali je postavljeno u kafe baru "V.", tako da je R. I. bio potrošač, kao vlasnik iste. Pridružio se krivičnom gonjenju i postavio imovinsko pravni zahtjev.

Svjedok R. M. je u svom iskazu u prethodnom postupku i na glavnom pretresu u bitnom navela, da je u vrijeme kada je vršena kontrola JKP "V. i k." Cetinje, vlasnik i korisnik objekta "V." bio R. I. pri čemu ističe da joj uopšte nije poznato da se voda u lokalu protivpravno oduzimala i prisvajala. Kaže da se tom prilikom slučajno zatekla u lokalu, i obzirom da njen bivši suprug R. I. nije bio prisutan, ona je kao njegova tadašnja supruga potpisala zapisnik, misleći da je sve u redu. Na glavnom pretresu je dodala da nije sigurna da li je u kritičnom periodu R. I. živio na Cetinju, ne zna kada je isti počeo da drži lokal u Podgorici a zna da je njihov brak formalno razveden 2011. godine, a pošto je imala zdravstvene probleme to je sjećanje dobro ne služi, pa se ne može izjasniti kada je njihova bračna zajednica faktički prestala da postoji i zaista ne zna da li je R. I. u kritičnom periodu bio zakupac "V.".

Svjedok L. J. je u svom iskazu u predhodnom postupku i na glavnom pretresu u bitnom naveo, da je dana 04. 06. 2010. godine sa kolegama Đ. M. B. M. R. V. i inkasantom V. I. u svojstvu komisije uz asistenciju policije bio kod potrošača R. I. u kafe baru "V.", po nalogu direktora, u namjeri da izvrše isključenje sa vodovodne mreže zbog duga. Toga dana izvršili su isključenje sa vodovodne mreže, na način što su skinuli vodomjer F - pola cola i utvrdili stanje na vodomjeru 2152 m3, a kojom prilikom je bila prisutna supruga R. I. R. M. Dana 19. 10. 2010. godine sa kolegom D. S. bio je kod istog potrošača po nalogu direktora u kontroli prethodno isključenih potrošača sa vodovodne mreže, kada je utvrdjeno da se ovaj potrošač nije pripojio na vodovodnu mrežu na mjestu gdje je predhodno skinut vodomjer a da u ovom objektu potrošač ima vodu, ali ne znaju odakle je isti bio priključen, dok je stanje na mjestu gdje je skinut vodomjer bilo isto kao prilikom isključenja sa vodovodne mreže. Objasnio je da je predmetni zapisnik od 19. 10. 2010. godine potpisao B. D. koji sa njima nije bio u kontroli zato što to nije njegova obaveza, već je njegova dužnost kao koordinatora izmedju tri službe, a po njihovom prethodnom upoznavanju sa stanjem koje su zatekli prilikom kontrole, da sačini zapisnik, zbog čega je isti i potpisao. Na glavnom pretresu je pojasnio, da postoje tehničke mogućnosti da se utvrdi odakle se objekat napaja vodom, što se vrši pomoću detektora, što oni kritičnom prilikom nijesu utvrdjivali, jer to od njih nije traženo, već su samo dobili nalog da ispitaju da li je potrošač spojen na mjestu gdje je bio vodomjer i utvrdili su da on nije bio tu spojen.

Svjedok D. S. je u svom iskazu u predhodnom postupku i na glavnom pretresu u bitnom naveo, da je kritičnog dana tj. 19. 10. 2010. godine sa kolegom L. J. bio u kontroli kod potrošača u restroanu "V." gdje su utvrdili da se ovaj potrošač nije spojio na vodovodnu mrežu gdje je skinut vodomjer ali da u objektu ima vode na potrošnim mjestima, pri čemu ne znaju gdje je isti bio priključen. Na glavnom pretresu je nakon uvida u predmetni zapisnik od 19. 10. 2010. godine istakao, da isti nije sačinjen po proceduri, jer su zapisnik trebali da potpišu kontrolori a jasno je da isti nijesu potpisali kolega Lagator i on, već samo B. pri čemu je taj zapisnik sačinjen naknadno.

Svjedok Đ. M. je u svom iskazu u bitnom naveo, da je dana 04. 06. 2010. godine po nalogu direktora JKP V. i k. Cetinje, zajedno sa ekipom za isključenje potrošača koji neredovno plaćaju utrošak vode, a u čijem sastavu su bili R. B. L. i P. uz asistenciju policije, bio kod potrošača R. I. u kafe baru " V. " radi isključenja sa vodovdne mreže. Sjeća se da su tog dana uz asistenciju policijskih službenika isključili ovog potrošača sa vodovodne mreže zbog duga, pri čemu je nakon isključenja vodomjera F pola cola vertikalni, stanje na istom bilo 2152m3 .

Svjedok K. F. je u svom iskazu u bitnom naveo, da je u kritičnom periodu radio u kafe baru "V. " na Cetinju, da mu je poznato da je tamo vršena kontrola za utrošak vode a kojoj on nije prisustvovao, već je o tome samo čuo. Sjeća se da je u tom periodu često dolazilo do nestanka vode pa su se oni snalazili na način što su koristili pumpu a kupatilo je moglo da funkcioniše koristeći vodu sa ovih pumpi. Kaže, da je rezervovar preko koga su pumpe crpile vodu bio iza kuće pri čemu on ne zna koliki je on bio ali je čuo da postoji. Zna da je u periodu od juna do oktobra 2010.godine M. R. vodila poslovanje kafe bara "V." i ona mu je isplaćivala zaradu a kaže da su mu R. inače prijatelji pa je duže radio kod njih. Takodje je istakao da je u "V." radio i prošle zime a kako studira, to je povremeno prestajao sa radom, a zna da je i nakon kritičnog perioda posao u "V." vodila M.

Svjedok V. M. je u svom iskazu u bitnom naveo, da je u kafe baru "V." na Cetinju radio od 2006. do 2009.godine, kada je vlasnik iste bio R. I.. U toku 2009. godine on je sa I.om pošao u Podgoricu, gdje se zaposlio u restoranu "V. " koji je u Podgorici otvorio R. I.. Kaže, da svake zime radi u ovom restoranu u Podgorici a da ljeti radi u Budvi. Poznato mu je, da je u Cetinju u pomenutom lokalu, dok je tamo radio, često nestajala voda pa je kafana radila na način što su obezbjedjivali vodu bidonima a u dvorištu, gdje je bašta, postojala je jedna velika bačva iz koje su crpili vodu, a objašnjava da je ta bačva bila četvrtasta tj. kao rezervoar koji se koristi na selima a punili su ga stražari dok je bilo vode pomoću šlaufa. Dodao je da R. I. od 2009. godine, od otvaranja restorana u Podgorici pa nadalje, živi u Podgorici.

U zapisniku JP "V. i k." Cetinje o isključenju sa vodovodne mreže ugostiteljskog objekta "V." br.26/10 od 04. 06. 2010. godine, konstatovano je da je u navedenom objektu izvršeno isključenje potrošača sa vodovodne mreže zbog duga za vodu, od strane J. L. - radnika navedenog preduzeća i članova komisije uz asistenciju policije, pri čemu je skinut vodomjer F 1/2 vertikalni br. vodomjera 1940132, dok je stanje na vodomjeru 2152m3. U zapisniku JP "V. i k." Cetinje br.79/10 od 19. 10. 2010. godine, konstatovano je da je u predmetnom objektu kontrolom utvrdjeno da se potrošač nije pripojio na vodovodnu mrežu gdje je vodomjer skinut ali da u objektu potrošač ima vodu, pri čemu se ne zna gdje je priključen, da su pregled izvršili L. J. i D. S. radnici navedenog preduzeća, i da je pregledu prisustvovao konobar predmetnog kafe bara.

U nalazu i mišljenju vještaka gradjevinske struke oblast - hidrogradnje od oktobra 2011. godine, te dopuni istog je konstatovano da je za sporni period u predmetnom objektu ostvarena prosjećna potrošnja vode od 27m3 mjesečno, što predstavlja i prosječnu potrošnju vode za ovaj objekat za period od tri mjeseca prije skidanja vodomjera, pri čemu je vrijednost isporučene vode sa uslugom kanalizacije za sporni period 85,59€ po mjesecu. Dakle, ukupna vrijednost vode koja je utrošena u ugostiteljkom objektu kafe bar "V. " za period od 4 juna do 19 oktobra 2010. godine iznosi 385,16 €.

Iz ugovora o zakupu poslovnog prostora od 14. 12. 2009. godine i aneksa ugovora od 14. 12. 2009. godine, proizilazi da je isti zaključen izmedju P. D. kao zakupodavca i R. I. kao zakupca, pri čemu je predmet ugovora nepokretnost u vlasništvu zakupodavca a koja se nalazi u u Podgorici u ul. Vasa Raičkovića .., a koji ugovor i aneks ugovora su ovjereni pred Osnovnim sudom u Podgorici 14. 12. 2009. godine.

Iz kartona deponovovanih potpisa NLB M. utvrdjeno je, da je za klijenta DOO "V." u ul. Vasa Raičkovića .. Podgorica ovlašćeno lice za potpisivanje naloga I. R..

Iz rješenja Zdravstveno sanitarne inspekcije Ministarstva zdravlja od 14. 12. 2009. godine, utvrdjeno je da je data sanitarna saglasnost za upotrebu ugostiteljskog objekta restoranu "V." Podgorica ul.Vasa Raičkovića ....

Nakon ocjene navoda optužnog predloga, odbrane okrivljenog i provedenih dokaza, pojedinačno i u njihovoj međusobnoj vezi, sud je našao da nije dokazano da je okrivljeni učinio krivično djelo za koje je optužen, pa je istog oslobodio od optužbe shodno čl. 373 tač. 2 Zakonika o krivičnom postupku, iz sledećih razloga:

Okrivljenom se stavlja na teret da je u vremenskom periodu od 04. juna 2010.godine do 19.oktobra 2010.godine u svom ugostiteljskom objektu- kafe baru "V.", u ul. Njegoševa ..... u Cetinju, u namjeri da sebi pribavi protivpravnu imovinsku korist odzimanjem i prisvajanjem tudje pokretne stvari, iako svjestan da je oduzimanje i prisvajanje tudje pokretne stvari zabranjeno, voljno protivpravno oduzeo i prisvojio vodu u količini od 121,50 m3 novčane vrijednosti u iznosu od 385,16 €, vlasništvo oštećenog JKP "V. i k." Cetinje, na način što je navedeni objekat koji je dana 04.06.2010.godine, skidanjem vodomjera br.1940132 od strane službenih lica JKP "V. i k." Cetinje bio isključen sa vodovodne mreže, zbog neplaćanja duga za utrošenu vodu i usluge kanalizacije, istog dana na neutvrdjenom mjestu a mimo šahta iz kojeg je skinut vodomjer, ponovo priključio na vodovodnu mrežu, protivpravno oduzimajući i prisvajajući vodu u navedenoj količini i novčanoj vrijednosti, koja se pri tom nije registrovala, a što je ustanovljeno dana 19.10.2010.godine, prilikom izvršene kontrole tog mjernog mjesta od strane službenih lica JKP "V.i k." Cetinje.

Tokom postupka je utvrdjeno da je dana 04. 06. 2010. godine u predmetnom objektu izvršeno isključenje potrošača sa vodovodne mreže zbog duga za vodu, pri čemu je skinut vodomjer F 1/2 vertikalni br. vodomjera 1940132, i da je stanje na vodomjeru bilo 2152m3, što je utvrđeno iz iskaza svjedoka L. J. i Đ. M. ovlašćenog predstavnika oštećenog, te zapisnika JP "V. i k." Cetinje o isključenju sa vodovodne mreže ugostiteljskog objekta "V." br. 26/10 od 04. 06. 2010. godine.

Međutim, kako krivično djelo krađa iz čl. 239 st. 1 Krivičnog zakonika, vrši onaj ko tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist, to činjenični navodi optužbe nijesu našli potvrdu u činjeničnoj gradji koja je rezultat ovog dokaznog postupka, kako u pogledu lica koje je izvršilo krivično djelo tako ni u pogledu načina i vremena izvršenja istog.

Prednje, imajući u vidu, prvenstveno iskaze svjedoka L. J. i D. S. koji u svojim iskazima između ostalog navode da su prilikom kontrole dana 19. 10. 2010. godine, kod potrošača u restoranu „V.“ utvrdili da se ovaj potrošač nije pripojio na vodovodnu mrežu na mjestu gdje je dana 04. 06. 2010. godine, prilikom kontrole skinut vodomjer, o čemu je sačinjen zapisnik koji je potpisala supruga okrivljenog R. M. ali da je u ovom objektu bilo vode na potrošnim mjestima, pri čemu ne znaju gdje je isti bio priključen, dok je stanje na mjestu gdje je skinut vodomjer bilo isto kao prilikom isključenja sa vodovodne mreže, s tim što je svjedok L. J. dodao da inače postoje tehničke mogućnosti da se utvrdi odakle se objekat napaja vodom i to pomoću takozvanog detektora, što oni kritičnom prilikom nijesu utvrđivali, jer to od njih nije ni traženo, već su samo dobili nalog da ispitaju da li je potrošač spojen na mjestu gdje je bio vodomjer i utvrdili su da on tu nije bio spojen,a koje stanje je konstatovano naknadno u zapisniku od 19. 10. 2010. godine, od strane koordinatora tog preduzeća B. D. koji nije bio sa njima u kontroli, a što su sve potvrdila oba navedena svjedoka, pa sud na osnovu ovih činjenica ne može izvesti zaključak o krivičnoj odgovornosti okrivljenog za krivično djelo stavljeno mu na teret. Ovo tim prije što se okrivljeni brani da je 2009. godine, odselio sa Cetinja, kada su između njega i njegove sada bivše supruge već bili narušeni bračni odnosi, tako da nije dolazio niti je obilazio predmetni kafe bar, koji je nastavio sa radom a o njegovom poslovanju starala se njegova bivša supruga i njegov sada pok.sin, već je u Podgorici na svoje ime registrovao novi lokal „V.“, a koji navodi odbrane su potvrđeni kako iskazom svjedoka K. F. koji kaže da je u kritičnom periodu radio u kafe baru "V. " na Cetinju, da mu je poznato da je tamo vršena kontrola za utrošak vode a kojoj on nije prisustvovao, da je u periodu od juna do oktobra 2010.godine M. R. vodila poslovanje kafe bara "V. " i ona mu je isplaćivala zaradu, a da se sjeća se da je u tom periodu često dolazilo do nestanka vode pa su se oni snalazili na način što su koristili pumpu a kupatilo je moglo da funkcioniše koristeći vodu sa ovih pumpi, da je rezervovar preko koga su pumpe crpile vodu bio iza kuće, pri čemu ne zna koliki je rezervoar bio, ali je čuo da postoji, tako i iskazom svjedoka V. M. koji kaže da je u kafe baru "V." na Cetinju radio od 2006. do 2009.godine, kada je vlasnik istog bio R. I. a da je toku 2009. godine, sa I. pošao u Podgoricu gdje se zaposlio u restoranu "V. " koji je u Podgorici otvorio R. I. koji od tada pa nadalje živi u Podgorici, pri čemu je dodao, da mu je poznato da je u Cetinju u pomenutom lokalu, dok je tamo radio, često nestajala voda, pa je kafana radila na način što su obezbjedjivali vodu bidonima a u dvorištu gdje je bašta, postojala je jedna velika bačva iz koje su crpili vodu i to su radili u bidone, a objašnjava da je ta bačva bila četvrtasta tj. kao rezervoar koji se koristi na selima. U prilog odbrane okrivljenog pored navedenog ide i iskaz njegove bivše supruge svjedoka R. M. koja ne može sa sigurnošću da se izjasni kada je bračna zajednica između njih faktički prestala, niti je sigurna da je okrivljeni u kritičnom periodu živio u Cetinju, objašnjavajući da je sjećanje zbog zdravstvenih problema dobro ne služi, pri tom ne osporavajući da je ona potpisala zapisnik od 04. 06. 2010. godine,obzirom da njen bivši suprug nije bio prisutan, naglašavajući da joj uopšte nije poznato da se voda u lokalu protivpravno oduzimala i prisvajala, dok je iz ugovora o zakupu od 14. 12. 2009. godine i aneksa tog ugovora, kartona deponovanih potpisa NLB M. i Rješenja zdravstveno sanitarne inspekcije Ministarstva rada, potvrđena tvrdnja okrivljenog da je u Podgorici registrovao novi ugostiteljski objekat prije kritičnog događaja, u koji grad se i odselio a koja tvrdnja nije opovrgnuta nijednim provedenim dokazom tokom postupka.

Iz ovakvog činjeničnog stanja sud nije mogao nesporno utvrditi činjenicu da je okrivljeni učinilac predmetnog krivičnog djela, odnosno nije mogao nesporno utvrditi ni vrijeme ni način izvršenja istog, niti su to mogli sudu prezentirati saslušani svjedoci s obzirom da okrivljenog nijesu zatekli u izvršenju krivičnog djela, niti je isti prisustvovao predmetnim kontrolama, niti su tom prilikom utvrdili gdje i na koji način se protivpravno napajao vodom, niti je bilo kojim dokazom potvrđena činjenica njegovog prisustva na Cetinju u kritičnom periodu, a što sve predstavlja uslov za krivičnu odgovornost okrivljenog. Osim toga ni ovlašćeni predstavnik oštećenog preduzeća u tom pravcu sudu nije pružio nikakve nove činjenice a koje opovrgavaju odbranu okrivljenog, osim što je njegov iskaz saglasan ostalim iskazima svjedoka - radnika oštećene JP V. i k. Cetinje i što se pridružio gonjenju i postavio imovinsko pravni zahtjev. Pored svega navedenog od posebnog značaja je činjenica da prilikom predmetne kontrole, uopšte nije utvrđeno da je oduzeta i prisvojena voda u količini od 121,50 m3 novčane vrijednosti 385,16 €, vlasništvo oštećenog JKP "V.i k." Cetinje, kako je to navedeno u optužnom aktu, a ovo imajući u vidu iskaze svjedoka L. J. i D. S. koji su vršili kontrolu dana 19. 10. 2014. godine, da kritičnom prilikom nisu utvrdili odakle se objekat napaja vodom, niti je to konstatovano u zapisniku u koji je sud izvršio uvid, iako je postojala tehnička mogućnost da se utvrdi odakle se objekat napaja vodom, pomoću detektora, kako to pojašnjava svjedok L. J. Dakle, činjenice koje su nesumnjivo utvrđene na glavnom pretresu, da je predmetni objekat vlasništvo okrivljenog dana 04. 06. 2010. godine skidanjem vodomjera br.1940132 od strane službenih lica JKP "V. i k." Cetinje bio isključen sa vodovodne mreže, zbog neplaćanja duga za utrošenu vodu i usluge kanalizacije, te da je dana 19.10.2010.godine, prilikom izvršene kontrole tog mjernog mjesta od strane službenih lica JKP "V. i k." Cetinje utvrđeno da u objektu potrošač ima vodu, što je takođe utvrđeno iz zapisnika o kontroli i iskaza svjedoka L. J. i D. nikako ne znači da se okrivljeni „istog dana na neutvrdjenom mjestu a mimo šahte iz kojeg je skinut vodomjer ponovo priključio na vodovodnu mrežu, protivpravno oduzimajući i prisvajajući vodu u navedenoj količini i novčanoj vrijednosti, koja se pri tom nije registrovala“, kako je to navedeno u optužnom aktu.

Kod ovakvog činjeničnog stanja, sud je odbio predlog zastupnika optužbe za dopunu dokaznog postupka ponovnim saslušanje svjedoka R. M. na okolnosti da li je u dvorištu objekta „V.“ postojao rezervoar za vodu, te da se izvrši suočenje svjedoka R. M. i K. F. na okolnosti ko je u inkriminisanom periodu neposredno rukovodio objektom i ko je isplaćivao zarade, kao i da se sasluša vještak građevinske struke radi utvrđivanja činjenice da li je rezervoar koji su opisali svjedoci mogao snabdijevati objekat sa vodom, kao nepotreban.

Sud je imao u vidu i nalaz i mišljenje vještaka građevinske struke kao i dopunu istog ali je našao da isti nije od uticaja na drugačiju odluku suda.

Cijeneći predhodno iznijeto činjenično stanje, sud nalazi da tokom postupka nije nesumnjivo utvrđeno da je okrivljeni izvršio krivično djelo stavljeno mu na teret, pa je u sumnji o postojanju svih činjenica, koje čine obilježje krivičnog djela, shodno čl. 3 st. 3 Zakonika o krivičnom postupku, odlučio na način, kako je to povoljnije za okrivljenog i istog shodno čl. 373 tačka 2 Zakonika o krivičnom postupku, oslobodio od optužbe. U prilog prednjeg zaključka suda je i pretpostavka nevinosti, formulisana u članu 6 stav 2 EKLJP, pri čemu, i ako nakon cjelokupnog dokaznog postupka koji je zakonito sproveden, preostane samo sumnja u prilog postojanja krivice, mora se primijeniti rezonovanje po pravilu in dubio pro reo, tj. tada će se smatrati da pretpostavka nevinosti nije oborena.

Sud je oštećeno preduzeće JKP "V. i k." Cetinje, shodno čl. 239 Zakonika o krivičnom postupku, radi ostvarivanja imovinskopravnog zahtjeva uputio na parnični postupak.

Na osnovu čl. 230 Zakonika o krivičnom postupku, troškovi krivičnog postupka, padaju na teret budžetskih sredstava suda.

Na osnovu izloženog, odlučeno je kao u izreci presude.

OSNOVNI SUD U CETINJU

Dana 17. 03. 2014. godine
ZAPISNIČAR SUDIJA
Vjera Jovićević Željka Jovović