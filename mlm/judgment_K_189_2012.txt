K.br. 189/12
U IME CRNE GORE
OSNOVNI SUD U CETINJU, kao provostepeni krivični, po sudiji Ćupić Mariji, kao sudiji pojedincu, uz učešće sudskog namještenika Lipovina Olge, kao zapisničara, u krivičnom predmetu protiv okrivljenog K. D. iz Cetinja, zbog krivičnog djela lažno prijavljivanje iz čl. 388. st. 3. Krivičnog zakonika, odlučujući po Optužnom predlogu ODT-a u Cetinju Kt.br. 67/12 od 03.08.2012. godine, nakon održanog glavnog i javnog pretresa dana 28.09.2012. godine, u prisustvu zamjenika ODT-a u Cetinju, R. S. okr. K. D., donio je i istog dana javno objavio

P R E S U D U
Okrivljeni K. D. od oca V. i majke Z. rodjene B. rodjen 14.04.19...godine, u Nikšiću, sa prebivalištem u Cetinju, državljanin CG, po zanimanju radnik, oženjen, pismen, sa završenom srednjom školom,osuđivan presudom Osnovnog suda u Cetinju K.br.3/01 od 30.04.2001.godine zbog krivičnog djela laka tjelesna povreda iz čl.152.st.2.u vezi st.1.KZ RCG ,na kaznu zatvora u trajanju od 6 mjeseci zatvora ,uslovno na jednu godinu.

Kriv je :

Zato što je:

Dana 02.05.2012. godine oko 21,35 časova u Cetinju, svjesno i voljno sa mobilnog telefona br. SIM kartice 069 207 ... pozvao dežurnu službu Uprave policije - Ispostave Cetinje, na službeni broj "122" i tom prilikom nakon predstavljanja , ovlašćenom policijskom predstavniku Š. M. saopštio da je u mjestu Ivanova Korita, opština Cetinje, iz pištolja ubio gradjanina T. Z. iz Cetinja, i na taj način izvršio krivično djelo ubistvo iz čl. 143. Krivičnog zakonika, za koje se gonjenje preduzima po službenoj dužnosti, iako je znao da nije učinio to krivično djelo,
- čime je izvršio krivično djelo lažno prijavljivanje iz čl. 388. st. 3. Krivičnog zakonika,
-pa mu sud primjenom citiranog zakonskog propisa, te primjenom čl.4, 5, 13, 15, 42, 52, 53, 54 KZ-a, 226-229 i 374 ZKP-a izriče
U S L O V N U O S U D U
Kojom okrivljenom utvrđuje kaznu zatvora u trajanju od 30 dana i istovremeno određuje da se navedena kazna neće izvršiti ukoliko okrivljeni u vremenskom periodu od jedne godine od dana pravosnažnosti presude ne počini novo krivično djelo.

Troškova krivičnog postupka nije bilo,a okrivljeni se obavezuje da na ime paušala uplati iznos od 30,00 eura ,na blagajni suda u roku od 15 dana po pravosnažnosti presude pod prijetnjom prinudnog izvršenja.

O b r a z l o ž e nj e
Osnovno državno tužilaštvo u Cetinju, podnijetim Optužnim predlogom Kt. br. 67/12 od 03.08.2012.godine, stavilo je na teret opt. K. D. iz Cetinja, da je izvršio krivično djelo lažno prijavljivanje iz čl. 388. st. 3. Krivičnog zakonika. Zastupnik optužbe je u završnoj riječi ostao pri podnijetom opt. predlogu, i predložio sudu da okrivljenog oglasi krivim za predmetno krivično djelo i osudi po zakonu jer su provedenim dokazima, a prevashodno potpunim i jasnim priznanjem okrivljenog u cjelosti potvrdjeni navodi optužnog akta.

Okr. K. D. u svojoj odbrani je istakao da su u cjelosti tačni navodi optužnog akta da je počinio krivično djelo stavljeno mu na teret,i da prihvata krivicu i krivičnopravnu odgovornost za počinjeno krivično djelo.Naveo je da je tačno da je dana 02.05.2012. godine oko 21,35 časova u Cetinju, svjesno i voljno sa mobilnog telefona br. SIM kartice 069 207 ..., pozvao dežurnu službu Uprave policije - Ispostave Cetinje, na službeni broj "122" i tom prilikom nakon predstavljanja, ovlašćenom policijskom predstavniku Š. M. saopštio da je u mjestu Ivanova Korita, opština Cetinje, iz pištolja ubio gradjanina T. Z. iz Cetinja, i na taj način izvršio krivično djelo ubistvo iz čl. 143. Krivičnog zakonika, za koje se gonjenje preduzima po službenoj dužnosti, iako je znao da nije učinio to krivično djelo. Dodao je da je počinio djelo jer je bio izrevoltiran ponašanjem T. Z. koji je bio njegov poslodavac, prema njemu kao radniku. Isti mu je dugovao novčani iznos od 1.000,00 eura, nije mu uplaćivao doprinose, a lošeg je materijalnog stanja, dijete mu je na školovanju, a nije u mogućnosti da ga plaća, a i sada je lošeg zdravstvenog stanja.

Sud je radi razjašnjenja ove krivičnopravne stvari u dokaznom postupku na glavnom pretresu proveo sledeće dokaze:pročitao krivičnu prijavu UP Ispostave Cetinje Ku br.42/2012 od 04.05.2012.godine i izvještaj UP Područne jedinice Nikšić Ekspoziture kriminalističke policije br.1967 od 11.09.2012.godine za okrivljenog.

Iz krivične prijave UP Ispostave Cetinje Ku br.42/2012 od 04.05.2012.godine proizilazi da je ista podnijeta navedenog dana protiv K. D. iz Cetinja zbog osnovane sumnje da je počinio krivično djelo lažno prijavljivanje iz čl.388 st.3.i st.4.KZ CG ,obzirom da je dana 02.05.2012.godine ,oko 21,35 časova dežurnu službu Ispostave Cetinje pozvao na službeni broj "122",mobilnim telefonom sa SIM karticom 069 207 ... ,te nakon predstavljanja Vođi dežurne smjene Š. M. saopštio da je u mjestu Ivanova Korita iz pištolja ubio građanina T. Z. iz Cetinja ,zahtjevajući pritom od policijskih službenika da ga uhvate,te oko 21,40 časova ih je ponovo pozvao i uputio Vođi dežurne smjene Š. M. riječi "Što me ne hvatate ,a ja vam prijavljujem da sam ubio T...." . Nakon preduzetih operativnih i drugih aktivnosti policijski službenici Ispostave Cetinje su utvrdili da je K. D. sebe lažno prijavio kao počinioca krivičnog djela ubistvo na štetu T. Z. iako je znao da to ili slično krivično nije počinjeno na štetu T. Z.,niti drugog lica.

Iz izvještaja UP Područne jedinice Nikšić Ekspoziture kriminalističke policije br.1967 od 11.09.2012.godine za okrivljenog K. D. proizilazi da je osuđivan presudom Osnovnog suda u Cetinju K.br.3/01 od 30.04.2001.godine zbog krivičnog djela laka tjelesna povreda iz čl.152.st.2.u vezi st.1.KZ RCG ,na kaznu zatvora u trajanju od 6 mjeseci zatvora ,uslovno na jednu godinu.

U radnjama okrivljenog koje se sastoje u prijavljivanju sebe da je učinio krivično djelo ubistvo iz čl.143KZ-a za koje se gonjenje preduzima po službenoj dužnosti, iako je bio svjestan da nije učinio krivično djelo, stiču se sva zakonska obilježja bića krivičnog djela lažno prijavljivanje iz čl. 388. st. 3. KZ-a , pri čemu je sud utvrdjujući subjektivan odnos okrivljenog prema izvršenom krivičnom djelu utvrdio direktan umišljaj, jer je isti bio svjestan svog djela i svih njegovih obilježja i htjeo njegovo izvršenje, što je isti i priznao na glavnom pretresu prihvatajući pritom krivicu i krivičnopravnu odgovornost zbog preduzetih radnji,a koje priznanje je u potpunoj saglasnosti sa ostalim provedenim dokazima.

Dakle, u nedostatku elemenata koji bi umanjili ili isključili sposobnost okrivljenog da shvati značaj svojih postupaka i da njima upravlja , Sud ga nalazi krivično odgovornim i oglašava krivim.

Na osnovu svega izloženog sud je nesumnjivo utvrdio da je okrivljeni počinio krivično djelo lažno prijavljivanje iz čl. 388.st.3. Krivičnog zakonika.

Prilikom odlučivanja o vrsti i visini krivične sankcije koju će sud izreći okrivljenom cijenjene su okolnosti iz čl. 42. KZ-a, pa je sud od olakšavajućih okolnosti na strani okrivljenog utvrdio, potpuno i jasno priznanje izvršenja krivičnog djela (što nije vodilo odugovlačenju postupka),koje je doprinjelo efikasnom razrješenju date krivičnopravne stvari, iskreno izraženo žaljenje i kajanje zbog počinjenog djela, da se radi o porodičnom čovjeku, dok je od otežavajućih okolnosti van bitnih elemenata bića krivičnog djela u pitanju, sud našao raniju osuđivanost.

Uzimajući u obzir ovako utvrđene okolnosti sud je okrivljenom odmjerio kaznu zatvora u trajanju od 30 dana i istovremeno našao da su ispunjeni uslovi iz čl.53 i 54 KZ-a za izricanje uslovne osude, pa je istom izrekao uslovnu osudu kao posebnu vrstu krivične sankcije,određujući da se navedena kazna neće izvršiti ukoliko okrivljeni u vremenskom periodu od jedne godine od dana pravosnažnosti ove presude ne počini novo krivično djelo,odn.odmjerivši kaznu u zakonom propisanim granicama za predmetno krivično djelo, te uz uvjerenje suda da će se u konkretnom slučaju postići svrha njenog izricanja predvidjena čl. 52. KZ-a.

Prilikom izricanja uslovne osude Sud je vodeći računa o svrsi iste posebno uzeo u obzir njegov pokušaj neutralisanja negativnih efekata djela kroz izvinjenje nadležnim organima zbog neprimjerenog ponašanja.

Troškova krivičnog postupka nije bilo, a okrivljeni je shodno čl.226.st.3. ZKP-a obavezan da na ime paušala da uplati iznos od 30,00 eura, koji je Sud odredio uzimajući u obzir konkretan slučaj, trajanje postupka i imovne prilike okrivljenog.

Sa izloženog ,a shodno čl.374.ZKP-a,odlučeno je kao u izreci.

OSNOVNI SUD U CETINJU

Dana 28.09.2012.godine
Zapisničar, S u d i j a
Olga Lipovina Marija Ćupić s.r.

PRAVNA POUKA:

Protiv ove presude može se izjaviti žalba u
roku od 8 dana od dana prijema Višem sudu
u Podgorici a preko ovog Suda.