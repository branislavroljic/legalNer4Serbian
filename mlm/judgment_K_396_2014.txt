K. br. 396/14
U IME CRNE GORE
OSNOVNI SUD U PODGORICI, kao prvostepeni krivični, po sudiji Jovović Željki uz učešće Rajković Danijele kao zapisničara, u krivičnom predmetu protiv okrivljenog B. A., zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore po optužnom predlogu Osnovnog državnog tužioca u Podgorici Kt. br. 332/14 od 10. 06. 2014. godine, nakon glavnog i javnog pretresa održanog dana 22. 01. 2015. godine u prisustvu zamjenika ODT – a Podgorica Snežane Šišević, a u odsustvu okrivljenog, donio je i istoga dana javno objavio

P R E S U D U
Okrivljeni:

B. A., od oca A. i majke A., rođene B., rođen 22. 02. 19XX. godine u Peći, sa prebivalištem u Podgorici, Vrela ribnička bb, bez državljanstva, oženjen, otac šestoro djece, završio prvi razred osnovne škole, pismen, lošeg imovnog stanja, neosuđivan.

Kriv je

Što je:

Dana 30. 03. 2014. godine, u Podgorici, Vrela ribnička bb, suprotno čl. 10 a i čl. 24 Zakona o oružju (Službeni list CG br. 40/11 od 08. 08. 2011. godine), u svojoj porodičnoj kući, neovlašćeno držao 4 metka kalibra 7, 65 mm, bez odobrenja nadležnog državnog organa, pri čemu je bio svjestan svog djela čije je izvršenje htio i znajući da je njegovo djelo zabranjeno,
- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Pa mu Sud na osnovu čl. 4. st. 2, 42 st. 1, čl. 52 st. 2, čl. 53 i 54 Krivičnog zakonika Crne Gore, te čl. 226, 229 i 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo djelo.

Obavezuje se okrivljeni da plati na ime troškova krivičnog postupka iznos od 30,00€, u roku od 15 dana od dana pravosnažnosti presude, pod prijetnjom prinudnog izvršenja.

Na osnovu čl. 75 Krivičnog zakonika prema okrivljenom se izriče
MJERA BEZBJEDNOSTI
Oduzimaju se od okrivljenog 4 metka kalibra 7, 65 mm, kao predmeta upotrijebljenih u izvršenju krivičnog djela.

O b r a z l o ž e n j e
Optužnim predlogom ODT- a Podgorica Kt. br. 332/14 od 10. 06. 2014. godine, stavljeno je na teret okrivljenom B. A., izvršenje krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore. Zamjenik ODT – a Podgorica je prije davanja završnih riječi izmijenio pravnu kvalifikaciju na način kako je to navedeno u izreci presude, te u završnoj riječi naveo da su činjenični navodi predmetnog optužnog akta potvrđeni provedenim dokazima, pa predložio da sud okrivljenog oglasi krivim i kazni po zakonu i da mu shodno čl. 75 Krivičnog zakonika Crne Gore izrekne mjeru bezbjednosti oduzimanja predmeta.

Okrivljeni B. A. se u prethodnom postupku branio ćutanjem, dok je sud na glavnom pretresu dana 22. 01. 2015. godine shodno čl. 457 Zakonika o krivičnom postupku donio rješenje da se glavni pretres održi u odsustvu okrivljenog, budući da istom poziv za glavnu pretres nije mogao biti uručen zbog neprijavljivanja sudu promjene adrese ili boravišta, zbog čega je sud i našao da njegovo prisustvo na glavnom pretresu nije nužno obzirom da je prethodno saslušan.

Sud je u dokaznom postupku pročitao službenu zabilješku UP OB JRM od 30. 03. 2014. godine, potvrdu o privremeno oduzetim predmetima UP CB Podgorica od 30. 03. 2014. godine, izvještaj o balističkom vještačenju Forenzičkog centra br. 244/14-2-1074 od 09. 05. 2014. godine i izvještaj iz kaznene evidencije na ime okrivljenog B. A. od 30. 07. 2014. godine.

U službenoj zabilješci UP OB JRM od 30. 03. 2014. godine je konstatovano da je ista sačinjena dana 30. 03. 2014. godine od strane policijskih službenika protiv okrivljenog B. A. po prijavi S. N. nevjenčane supruge okrivljenog zbog fizičkog nasilja. U službenoj zabilješci je takođe konstatovano da je okrivljeni kritičnom prilikom posjedovao vatreno oružje pištolj marke Browning, kal. 7, 65 mm fabr. br. 53033 sa 4 metka u šanžeru za koje nema dozvolu, te da je sa istim prijetio porodici.

Iz potvrde o privremeno oduzetim predmetima UP CB Podgorica od 30. 03. 2014. godine sud je utvrdio da su policijski službenici Uprave policije CB Podgorica od lica B. A. privremeno oduzeli pištolj marke „Browwning“, cal. „7, 65 mm“, fab. br. 53033 i okvir sa 4 metka kal. „7, 65 mm“.

Iz izvještaja o balističkom vještačenju Forenzičkog centra br. 244/14-2-1074 od 09. 05. 2014. godine sud je utvrdio da pištolj belgijske proizvodnje, marke „VIS“ model 35, tzv. „Vojnodržavni“, kal. 9 mm – K, fab. br. 53033, uz koji su dostavljena 4 metka kalibra 7, 65 mm nije funkcionalan, te da je isti postao funkcionalan zamjenom postojeće opruge udarne igle sa drugom oprugom koja je nešto jača i koja ima osovinu - vođicu, nakon čega je probno pucanje izvršeno bez problema.

Cijeneći provedene dokaze kako pojedinačno, tako i u njihovoj medjusobnoj povezanosti, sud je na nesumnjiv način utvrdio da je okrivljeni B. A. izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, na način, vrijeme i u mjestu kako je to bliže opisano izrekom presude.

Naime, čl. 10 a Zakona o oružju, je propisano da je zabranjeno nabavljanje držanje i nošenje oružja kategorije A, dok je čl. 24 Zakona o oružju propisano da municiju za vatreno oružje fizička lica mogu nabaviti samo na osnovu oružanog lica, a čega se u konkretnoj krivičnoj stvari okrivljeni nije pridržavao, što je nesumnjivo utvrđeno, jer je isti dana 30. 03. 2014. godine u porodičnoj kući neovlašćeno držao 4 metka kalibra 7, 65 mm.

Da se okrivljeni nije pridržavao navedenih odredbi sud je utvrdio iz svih provedenih dokaza, kako iz potvrde o privremeno oduzetim predmetima UP CB Podgorica od 30. 03. 2014. godine iz koje je utvrđeno da su policijski službenici Uprave policije CB Podgorica od okrivljenog privremeno oduzeli pištolj marke „Browwning“, fab. br. 53033 i okvir sa 4 metka kal. „7, 65 mm“, tako i iz izvještaja o balističkom vještačenju Forenzičkog centra br. 244/14-2-1074 od 09. 05. 2014. godine iz kojeg je utvrđeno da su uz neispravni pištolj bila dostavljena i 4 metka kalibra 7, 65 mm, a što je potvrđeno službenom zabilješkom UP OB JRM od 30. 03. 2014. godine, kao i uvidom u predmetnu municiju.

Da su predmet izvršenja krivičnog djela bila 4 metka kalibra 7, 65 mm, sud je utvrdio iz izvještaja o balističkom vještačenju Forenzičkog centra br. 244/14-2-1074 od 09. 05. 2014. godine, kao i uvidom u predmetnu municiju.

Iz svega navedenog, sud nalazi da je okrivljeni kritičnom prilikom postupao sa direktnim umišljajem, jer je bio svjestan svog djela i htio njegovo izvršenje, odnosno svjestan da drži municiju, bez odobrenja nadležnog državnog organa, te svjestan da to čini neovlašćeno, čime su se pored objektivnih ostvarili i subjektivni elementi bića krivičnog djela stavljenog mu na teret.

Prilikom odmjeravanja kazne, sud je na strani okrivljenog u smislu čl. 42 st. 1 Krivičnog zakonika Crne Gore, cijenio sve okolnosti koje utiču da kazna bude veća ili manja, pa je kao olakšavajuće okolnosti cijenio njegove porodične prilike - oženjen, otac šestoro djece, lošeg imovnog stanja, kao i njegovo ranije dobro ponašanje i s tim u vezi raniju neosuđivanost, što je sud utvrdio iz izvoda iz kaznene evidencije na ime okrivljenog, dok otežavajućih okolnosti nije našao pa je cijeneći prednje, primjenom čl. 53 i 54 Krivičnog zakonika Crne Gore, okrivljenom izrekao uslovnu osudu kao u izreci presude, nalazeći da će se i sa prijetnjom izvršenja utvrđene kazne zatvora, te provjerom ponašanja okrivljenog u periodu od jedne godine, na okrivljenog u dovoljnoj mjeri uticati da ubuduće ne čini nova krivična djela, čime će se sa uspjehom ostvariti svrha uslovne osude iz čl. 52 Krivičnog zakonika Crne Gore u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore, a prednje na osnovu uvjerenja suda da nije nužno izricanje efektivne kazne zatvora i da se na okrivljenog može uticati i izricanjem uslovne osude.

Sud je okrivljenom, shodno čl. 75 Krivičnog zakonika Crne Gore, izrekao mjeru bezbjednosti oduzimanje 4 metka kalibra 7, 65 mm, kao predmeta upotrijebljenih u izvršenju krivičnog dijela, a sve u cilju suzbijanja kriminaliteta.

Pošto je okrivljeni oglašen krivim, sud ga je obavezao da na ime troškova krivičnog postupka plati iznos od 30,00 eura, koji iznos se odnosi na ime sudskog paušala kao dijela troškova krivičnog postupka, a koji je odmjeren srazmjerno trajanju postupka i složenosti predmeta, shodno čl. 226 u vezi sa čl. 229 Zakonika o krivičnom postupku.

Na osnovu navedenog, a u smislu čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 22. 01. 2015. godine

ZAPISNIČAR:

S U D I J A:

Danijela Rajković,s.r.

Željka Jovović,s.r.

PRAVNA POUKA:

Protiv ove presude dozvoljena je žalba u roku od 8 dana od 8 dana prijema pismenog otpravka iste, preko ovog suda Višem sudu u Podgorici.

ZTO Danijela Rajković
ZAPISNIČAR:

S U D I J A:

Danijela Rajković
Željka Jovović
DN-a: Po primjerak presude dostaviti:

- ODT Podgorica,
- Okrivljenom,
- A/a.

Postupljeno dana ______________
Radnik suda _________________