K.br. 35/17
U IME CRNE GORE
OSNOVNI SUD U KOLAŠINU kao prvostepeni krivični po sudiji Mirjani Čepić,uz učešće zapisničara Bošković Slavke,u krivičnom predmetu protiv okrivljenog M. D. iz P.zbog krivičnog djela utaja iz čl.243 stav 1 Krivičnog zakonika, postupajući po optužnom aktu ODT Kolašin Kt.br.33/17 od 19.04.2017.godine ,nakon održanog glavnog javnog pretresa u prisustvu okrivljenog i zastupnika optužnog akta Rukovodioca ODT Vojislava Grujića donio je i javno objavio dana 05.06.2017.godine

P R E S U D U
OKRIVLJENI: M.D.JMBG .... od oca D. i majke R. rođene M., rođen ...godine u P., nastanjen u P. V. bb G., S.državljanih CG, po zanimanju turistički tehničar, oženjen ,otac dvoje djece, srednjeg imovnog stanja, govori sprskim jezikom razumije crnogorski, do sada neosuđivan

KRIV JE
Zato što je:

Dana 05.03.2017.godine na skijalištu ,,S.",svjestan svog djela ,čije je izvršenje htio, znajući da je isto zabranjeno, u namjeri da sebi pribavi protivpravnu imovinsku korist, prisvojio tuđu pokretnu stvar koja mu je povjerena, na način što je u skijašnici,,S.,, iznajmio dva para skija marke "H."naradžanste boje visine 149 i 156cm sa skijaškim štapovima, dva para skijaških cipela marke "H." crne boje za odrasle, dva para skija za djecu marke "H." visine 97cm sa skijaškim štapovima i dva para sijaških cipela za djecu marke "H." Vlasništvo S. AD, kojom prilikom mu je radnik SKI centra J. B. izdao nalog br.001561 ,a koju opremu optuženi nije vratio, već je istu prisvojio za sebe, te na taj način sebi pribavio protivpravnu imovinsku korist u iznosu od 894,92€.

- Čime je izvršio krivičo djelo utaja iz čl.243 stav 1 Krivičnog zakonika CG.

Pa mu sud primjenom citirane zakonske odredbe i čl.2,4,32,42,52,53,54 Krivičnog zakonika i čćl.229 i 374 ZKP-a izriče
USLOVNU OSUDU

Kojom okrivljenom utvrđuje kaznu zatvora u trajanju od 4 mjeseca i istovremeno određuje da se ista neće izvršiti ukoliko okrivljeni u roku od jedne godine ne počini novo krivično djelo.

Obavezuje se okrivljeni da na ime sudskog paušala uplati iznos od 30,00€ uplatom na račun Budžeta CG br.832-196-94,prednje u roku od 15 dana od dana pravosnažnosti presude pod prijetnjom prinudnog izvršenja.

Radi ostvarivanja imovinsko pravnog zahtjeva oštećeni S. AD radi ostvarivanja imovinskopravnog zahtjeva upućuje se na parnicu.

O b r a z l o ž e nj e
ODT iz Kolašina svojim optužnim aktom Kt.br.33/15 od 19.04.2017.godine stavio je na teret okrivljenom M. D. da je počinio krivično djelo utaja iz čl.243 stav 1 Krivičnog zakonika CG, na način mjesto i vrijeme činjenično i pravno opisano izrekom presude.Pri podnijetom optužnom predlogu rukovodilac ODT Vojislav Grujić ostao je do okončanja glavnog pretresa i u završnoj riječi precizirao tačan naziv oštećenog preduzeća kako je naznačeno izrekom presude, te predložio da sud okrivljenog oglasi krivim i osudi po zakonu.

Okrivljeni je priznao izvršenje krivičnog djela u cjelosti ,ne sporeći navode optužnog akta, izrazio kajanje zbog pričinjenog djela, te obećao da ovako ili slično djelo neće ponoviti, konkretnom prilikom na skijalištu SKI Centra Jezirne prisvojio je dva para skija sa sijaškim štapovima, dva para skijaških cipela za odrasle, dva para skija za djecu sa skijiaškim štapovima i dva para cipela za djecu.U završnoj riječi ostao pri datom priznanju tokom postupka i izrazio kajanje.

Obzirom na činjenicu da je okrivljeni u cjelosti priznao izvršenje krivičnog djela, sud je shodno čl.345 ZKP-a uz saglanost prisutnih stranaka donio rješenje da se ne izvode dokazi predloženi optužnim aktom izuzev oni od kojih zavisi vrsta i težina krivične sankcije, pa je u dokaznom postupku izvršio uvid u izvod iz KE za okrivljenog br.70/2017 od 16.05.2017.godine, iz kojeg je utvrdio da okrivljeni do sada nije osuđivan.

Cijeneći odbranu okrivljenog, sud je istu prihvatio kao saglasnu navodima optužnog akta, te nije imao razloga da posumnja u istinitost datog priznanja od strane okrivljenog maime,nesumnjivo je tokom postupka utvrđeno da su se u radnjama okrivljenog stekli svi elementi bića krivičnog djela utaja iz čl.243 stav 1 Krivičnog zakonika, te je nesporno da je okrivljeni dana 05.03.2017.godine na skijalištu SKI" RESORT KOlašin 1450 AD",svjestan svog djela čije je izvršenje htio znajući da je isto zabranjeno u namjeri da sebi pribavi protivpravnu imovinsku korist prisvojio tuđu pokretnu stvar, koja mu je povjerena na način što je u skijašnici SKI Jezerine iznajmio dva para skija marke "Head"naradžanste boje visine 149 i 156cm sa skijaškim štapovima, dva para skijačkih cipela marke "Head" crne boje za odrasle, dva para skija za djecu marke "Head" visine 97cm sa skijaškim štapovima i dva para sijaških cipela za djecu marke "Head" Vlasništvo SKI resort Kolašin 1450 AD, kojom prilikom mu je radnik SKI centra J. B. izdao nalog br.001561, a koju opremu optuženi nije vratio već je istu prisvojio za sebe te na taj način sebi pribavio protivpravnu imovinsku korist u iznosu od 894,92€.

Cijeneći psihički odnos učinioca prema djelu, sud nalazi da je isti postupao sa umišljajem, svjestan svog djela, znajući da je isto zabranjeno, a u namjeri pribavljanja protivpravne imovinske koristi.

Opredjeljujući se za krivičnu sankciju za okrivljenog ,sud je cijenio sve okolnosti od značaja za individualizaciju iste, a tiču se ličnosti okrivljenog i djela stavljenog mu na teret, pa je od olakšavajućih okolnosti na njegovoj strani našao da je riječ o porodičnom čovjeku ,ocu dvoje maloljetne djece, te da isti do sada nije osuđivan, otežavajućih okolnosti nije bilo.

Pri činjenici da je za ovo krivično djelo predviđena novčana kazna ili zatvor do dvije godine, sud je mišljenja da će se i prijetnjom kaznom dovoljno uticati na okrivljenog da ubuduće ne vrši krivična djela, da je period od 1 godine dovoljno dug u cilju provjere ponašanja okrivljenog, te da će se uslovnom osudom postići svrha kažnjavanja predviđena čl.32 Krivičnog zakonika.

Kako je okrivljleni oglašen krivim i krivičnopravno odgovornim, to ga je sud obvezao na plaćanje sudskog paušala u iznosu od 30,00€ koji je srazmjeran dužini trajanja postupka i imovinskim prilikama okrivljenog shodno čl.229 u vezi čl.226 ZKP-a.

Sud je oštećenog ,,SKI RESTORT KOLAŠIN 1450 AD,, radi ostvarivanja imovinskopravnog zahtjeva shodno čl.239 stav 2 u vezi stava 1 ZKP-a uputio na parnicu.

Sa svega naprijed iznijetog odlučeno je kao u izreci presude,a saglasno čl.374 ZKP-a.

OSNOVNI SUD KOLAŠIN

Dana 05.06.2017
Zapisničar, Sudija
Bošković Slavka s.r. Mirjana Čepić s.r.

PRAVNA POUKA: Protiv ove presude može se izjaviti žalba Višem sudu u B.Polju u roku od 8 dana od dana prijema pismenog otpravka presude.Žalba se podnosi preko ovog suda.