K.311/19/19
U IME CRNE GORE
OSNOVNI SUD U KOTORU, kao prvostepeni krivični sud po Danijeli Samardžić, uz učešće zapisničara Vladimirke Popović, u krivičnom predmetu protiv P.V., kojeg brani advokat K.M. iz P., zbog krivičnog djela krivičnog djela teško djelo protiv bezbjednosti javnog saobraćaja iz čl. 348 st. 1. u vezi sa krivičnim djelom ugrožavanje javnog saobraćaja iz čl. 339.st.1. KZ CG i krivičnog djela nepružanje pomoći licu povrijeđenom u saobraćajnoj nezgodi iz čl. 347.st.1. Krivičnog zakonika Crne Gore, koji se vodi po optužnom predlogu ODT Kotor Kt.br. 332/19 od 24.01.2020.godine, nakon pravosnažnosti rješenja o usvajanju sporazuma o priznanju krivice, dana 16.03.2020.godine donio je

PRESUDU

OPTUŽENI P.V., JMBG ., od oca Lj. i majke M., rođene N., rođen 13.10.1996.godine u K., stalno nastanjen u T., V. II, državljanin CG, student, neoženjen, bez djece, sa završenom SSS, srednjeg imovnog stanja, ranije neosudjivan, protiv kojeg se ne vodi postupak za drugo krivično djelo
Kriv je

Što je dana 07.07.2019.godine oko 21,20 h, u naselju D. L., opština T., upravljajući PMV marke "Audi A6", reg.oznaka PG HZ 881, suprotno odredbama čl.17.st.1 i člana 182.st.2. Zakona o bezbjednosti saobraćaja na putevima (Sl.list CG br. 14/2017), svjestan da može učiniti djelo, pa je na to pristao i time ugrozio saobraćaj i doveo u opasnost život i tijelo oštećene E. P. iz T., na način što je upravljao vozilom iz pravca L. u pravcu T. pod dejstvom alkohola u krvi u koncetraciji od 1,298 promila apsolutnog alkohola u krvi i što dolaskom u blizini zgrade "Starog SIZ-a", nije obratio pažnju na oštećenu - pješaka, koja se u tom momentu nalazila na kolovozu u njegovog kolovoznoj traci u namjeri da pređe magistralni put i da preduzme radnju kočenja ako ne bi ugrozio njenu bezbjednost, već je nastavio sa kretanjem automobila i ostvario kontakt prednjim dijelom vozila sa oštećenom, uslijed čega je ista zadobila teške tjelesne povrede u vidu otoka lijeve podlaktice praćenog prelomom kostiju lijeve podlaktice, prelom bočnih nastavaka 2 i 3 slobinskog pršljena, nagnječenja kore velikog mozga, krvnim podlivom u moždanom tkivu i gubitkom svijesti, preloma X i XII rebra sa lijeve strane praćenog izlivanjem manje količine krvi u grudnu duplju, nakon čega je okrivljeni napustio lice mjesta, ostavivši bez pomoći lice - oštećenu čije je povrede prouzrokovao svojim vozilom,
- čime je izvršio krivično djelo teško djelo protiv bezbjednosti javnog saobraćaja iz čl. 348.st.1. u vezi sa krivičnim djelom ugrožavanje javnog saobraćaja iz čl. 339.st.1. KZ CG i krivičnog djela nepružanje pomoći licu povrijeđenom u saobraćajnoj nezgodi iz čl. 347.st.1. Krivičnog zakonika Crne Gore.

Pa mu sud primjenom članova 2, 3, 5, 13, 15, 32, 33, 36 i 42. Krivičnog zakonika i članova 226, 229, 303, 368 i 374 Zakonika o krivičnom postupku predhodno
U T V R Đ U J E
1. za krivično djelo teško djelo protiv bezbjednosti javnog saobraćaja iz čl. 348.st.1. u vezi sa krivičnim djelom ugrožavanje javnog saobraćaja iz čl. 339.st.1. KZ CG kaznu zatvora u trajanju od 5 (pet) mjeseci,
2. za krivično djelo nepružanje pomoći licu povrijeđenom u saobraćajnoj nezgodi iz čl. 347.st.1. Krivičnog zakonika Crne Gore kaznu zatvora u trajanju od 40(četrdeset) dana.

Pa mu sud primjenom čl. 48, 52, 53 i 54 KZ-a izriče
USLOVNU OSUDU

Kojom mu utvrdjuje jedinstvenu kaznu zatvora u trajanju od 6 (šest) mjeseci i istovremeno odredjuje da se ista neće izvršiti ukoliko okrivljeni za vrijeme od dvije godine od pravosnažnosti presude ne učini novo krivično djelo.

Obavezuje se okrivljeni dana ime troškova postupka plati iznos od 100,00 eura na žiro račun Vrhovnog državnog tužilaštva 832-1187-31 i da plati sudski paušal u iznosu od 70,00 eura na žiro račun Osnovnog suda u Kotoru 832-16-52 u roku od 15 dana od dana pravosnažnosti presude.

O b r a z l o ž e nj e
Optužnicom ODT Kotor Kt.br.332/19 od 06.12.2019.godine stavljeno je na teret okrivljenom P. V. izvršenje krivičnog djela teško djelo protiv bezbjednosti javnog saobraćaja iz čl. 348 st. 1. u vezi sa krivičnim djelom ugrožavanje javnog saobraćaja iz čl. 339.st.1. KZ CG i krivičnog djela nepružanje pomoći licu povrijeđenom u saobraćajnoj nezgodi iz čl. 347.st.1. Krivičnog zakonika Crne Gore.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, pročitani su optužnica ODT Kotor Kt.br. 332/19 od 06.12.2019.godine, zapisnik o uviđaju saobraćajne nezgode UP OB Tivat broj 82/2019 od 07.07.2019.godine sa skicom lica mjesta i fotodokumentcijama broj 100/19 od 07.07.2019.god. i br. 101/19 od 07.07.2019. godine, zapsinik o izvršenoj kontroli prisustva alkohola u organizmu UP OB Tivat br. 147402 od 07.07.2019.godine na ime okrivljenog, nalaz i mišljenje vještaka saobraćajne struke V. T. od 20.09.2019.godine, nalaz i mišljenje vještaka mašinske struke N.M. od 18.07.2019.godine, nalaz i mišljenje vještaka medicinske struke Dr N.R. od 06.09.2019. godine, izvještaj ljekara specijaliste JZU Opšta bolnica K. br. protokola 8514 od 07.07.2019.godine, uvjerenje JZU Kliničkog centra CG Urgentni centar br. 03/01-19819/2 od 13.08.2019.godine, izvještaj ljekara specijaliste JZU Kliničkog centra CG Urgentni centar broj protokola 8833 od 08.07.2019.godine i broj protokola 13933 od 08.07.2019.godine, izvještaj KC CG o prisustvu alkohola u krvi za lice P.V. broj 1516 od 30.08.2019.godine, izvod iz KE Ministarstva pravde za okrivljenog P.V.od 06.12.2019.godine, zapisnik o pregovaranju od 24.01.2020.godine, zapisnik od 24.01.2020.godine i sporazum o priznanju krivice od 24.01.2020.godine.

Iz sadržine prikupljenih dokaza na koje okrivljeni i njegov branilac nijesu imali nikakve primjedbe, sud je zaključio da je zamjenik ODT Kotor pružio dovoljno dokaza o krivici optuženog P. V. i da je okrivljeni u vrijeme i na način opisan u izreci ove presude učinio krivična djela teško djelo protiv bezbjednosti javnog saobraćaja iz čl. 348 st. 1. u vezi sa krivičnim djelom ugrožavanje javnog saobraćaja iz čl. 339.st.1. KZ CG i krivičnog djela nepružanje pomoći licu povrijeđenom u saobraćajnoj nezgodi iz čl. 347.st.1. Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o prizanju krivice.

Odlučujući o krivičnoj sankciji iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Ovo sa razloga što optuženi ranije nije osudjivan, te što se oštećena nije pridružila krivičnom gonjenju, dok otežavajučih okolnosti na njegovoj strani sud nije našao, pa mu je predhodno utvrdio za krivično djelo teško djelo protiv bezbjednosti javnog saobraćaja iz čl. 348.st.1. u vezi sa krivičnim djelom ugrožavanje javnog saobraćaja iz čl. 339.st.1. KZ CG kaznu zatvora u trajanju od 5 (pet) mjeseci, a za krivično djelo nepružanje pomoći licu povrijeđenom u saobraćajnoj nezgodi iz čl. 347.st.1. Krivičnog zakonika Crne Gore kaznu zatvora u trajanju od 40(četrdeset) dana, pa je sud primjenom odredbi čl.48.Krivičnog zakonika okrivljenom P. izrekao uslovnu osudu kojom mu je utvrdio jedinstvenu kaznu zatvora u trajanju od 6 mjeseci i istovremeno odredio da se ista neće izvršiti ukoliko okrivljeni u roku od dvije godine od dana pravosnažnosti presude ne učini novo krivično djelo, smatrajući da će se izrečenom krivičnom sankcijom ostvariti svrha kažnjavanja predvidjena članom 32 KZ-a, a u okviru opšte svrhe izricanja krivičnih sankcija iz člana 4 KZ-a, odnosno da će izrečena krivična sankcija, mjera upozorenja uticati na okrivljenog da ubuduće ne čini krivična djela.

Pošto je optuženi oglašen krivim obavezan je da na ime troškova krivičnog postupka plati iznos od 100,00 eura, na žiro račun Vrhovnog državnog tužilaštva 832-1187-31 i na ime sudskog paušala iznos od 70,00 eura, na žiro račun Osnovnog suda u Kotoru 832-16-52, sve u roku od 15 dana od dana pravosnažnosti presude. Paušalni iznos je odmjeren shodno imovnim prilikama optuženog, trajanju i složenosti krivičnog postupka, a ovo na osnovu člana 226. stav 3 ZKP-a.

Sa svega izloženog, a primjenom člana 303 ZKP-a, odlučeno je kao u izreci.

OSNOVNI SUD U KOTORU

Dana, 16.03.2020.godine
Zapisničar SUDIJA
Vladimirka Popović Danijela Samardžić
PRAVNA POUKA: Protiv ove presude nema se pravo žalbe