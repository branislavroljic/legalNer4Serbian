U IME CRNE GORE
K.br.368/18
OSNOVNI SUD U NIKŠIĆU, kao prvostepeni krivični sudija Vesna Kovačević, uz sudjelovanje Nikolić Rade, kao zapisničara, rješavajući u krivičnom predmetu protiv okrivljenog Č.. R.., zbog produženog krivičnog djela zloupotreba povjerenja iz čl.249 st.4 u vezi st.1 u vezi čl.49 Krivičnog zakonika Crne Gore, nakon završenog glavnog i javnog pretresa dana 15.03.2019.godine u prisustvu državnog tužioca Sinđić Vanje, okrivljenog Č.. R..i njegovog branioca L..V.. advokata iz Nikšića, istog dana donio je a dana 18.03.2019 godine i javno objavio

P R E S U D U
Okrivljeni: Č.. R.., JMBG: .., od oca R.. i majke S.., rodjene R.., rodjen ...godine u Nikšiću, sa prebivalištem u Nikšiću – ulica .., državljanin Crne Gore, oženjen – otac troje djece, završio pravni fakultet, po zanimanju advokat, srednjeg imovnog stanja, ranije neosuđivan,
Na osnovu čl.373. st.1. tač.2. Zakonika o krivičnom postupku Crne Gore
OSLOBAĐA SE OD OPTUŽBE
Da je,
U četiri navrata u periodu od 17.10.2013.godine do 18.09.2017.godine, u postupcima pred Osnovnim sudom u Nikšiću, protiv tuženog „Elektroprivreda Crne Gore“ AD Nikšić, radi naknade štete, svjestan djela i htio njihova izvršenja, kao advokat u svojstvu punomoćnika tužilaca, a radi zastupanja imovinskih interesa Ž.. R..po tužbi od 25.02.2013.godine radi naknade štete za 2010, 2011. i 2012.godinu u predmetu Osnovnog suda u Nikšiću P.br.284/13 protiv tužene „Elektroprivreda Crne Gore“ AD Nikšić, koji postupak je prekinut rješenjem P.br.284/13 od 10.06.2013.godine zbog smrti tužioca Ž.. R.. do okončanja ostavinskog postupka, nakon čega je okrivljeni u predmetu poslovne oznake P.br.284/13 zloupotrijebio data mu ovlašćenja u navedenom predmetu u namjeri da sebi pribavi protivpravnu imovinsku korist, na štetu imovine zakonskih naslednika Ž.. R.., Ž..A.., .., D.., Z.., R.. i M..i bez njihove saglasnosti dana 17.10.2013.godine Osnovnom sudu Nikšić u njihovo ime podnio podnesak navodeći da u predmetu poslovne oznake P.br.284/13 stupaju kao tužioci zakonski naslednici pokojnog Ž.. R.. koji u svojstvu vlastodavca nijesu potpisali punomoćje, a koje je okrivljeni priložio Osnovnom sudu u Nikšiću, na osnovu čega je taj sud dana 30.10.2013.godine donio rješenje kojim se dozvoljava nastavak prekinutog postupka u kom postupku je Osnovni sud u Nikšiću dana 14.05.2014.godine donio presudu P.br.1528/13 kojom je usvojen tužbeni zahtjev tužiteljica na ime naknade štete za 2010, 2011, 2012, i 2013.godinu protiv tužene „Elektroprivreda Crne Gore“ koja je tom presudom obavezana da .., .., .. isplati ukupan iznos od 2.178,00 € sa pripadajućom kamatom od dana presudjenja pa do konačne isplate kao i da im na ime troškova postupka nadoknadi iznos od 1.783,00 €, na osnovu koje presude je tužena na žiro račun okrivljenog R..Č.., koji se vodi kod „Atlas banke“ broj .., uplatila navedene iznose, od kog novca je okrivljeni oštećenoj Živković Radi na žiro račun dana 21.07.2014.godine uplatio iznos od 1.980,00 € a preostali iznos koji je navedenom presudom dosudjen u korist oštećenih na ime glavnog duga i troškvoa posutpka od 1.981,00 € zadržao za sebe, čime je ne štetu zakonskih naslednika Ž.. R.., Ž.. A.., M.., D.., R.., Z.. i M.., i to u prvom navratu zastupajući ih u predmetu P.br.1528/13 po tužbi od 25.02.2013.godine pribavio imovinsku korist u ukupnom iznosu od 1.981,00 €, nakon čega je u ime zakonskih naslednika pokojnog Ž.. R.. dana 27.02.2015.godine Osnovnom sudu u Nikšiću podnio tužbu protiv „Elektroprivreda Crne Gore“ AD Nikšić na osnovu koje je formiran predmet poslovne oznake P.br.264/15, za koju radnju ga nijesu ovlastile Ž..A.., M.., .. niti potpisale punomoćje koje je okrivljeni priložio sudu i na osnovu koga ih je zastupao u postupku koji je okončan dana 18.05.2015.godine sudskim poravnanjem, na osnovu koga je tužena na žiro račun okrivljenog uplatila iznos i to za naknadu štete 636,00 € i troškove postupka 700,00 €, koji novac je okrivljeni podigao i zadržao za sebe, na koji način je postupio u postupku naknade štete protiv tužene „Elektroprivreda Crne Gore“ AD Nikšić po tužbi od 03.02.2016.godine vlastodavaca tužiteljica .., a u predmetu Osnovnog suda u Nikšiću poslovne oznake Mal.br.103/16, koji postupak je okončan dana 09.05.2016.godine sudskim poravnanjem i obavezana tužena da tužiteljicama na ime pričinjene štete isplati iznos od 636,00 € a na ime troškova postupka iznos od 700,00 €, koji novac je okrivljeni podigao i zadržao za sebe, kao i u postupku radi naknade štete po tužbi imenovanih vlastodavaca od 18.09.2017.godine protiv tužene „Elektroprivreda Crne Gore“ AD Nikšić u predmetu Osnovnog suda u Nikšiću poslovne oznake P.br.1599/17 koji postupak je okončan dana 21.12.2017.godine sudskim poravnanjem i obavezana tužena da tužiteljicama na ime pričinjene štete isplati iznos od 800,00 € a na ime troškova postupka iznos od 700,00 €, koji iznosi su uplaćeni na žiro račun „Atlas banke“ .., koji se vodi na ime okrivljenog, advokata Radovana Čizmovića,
čime bi izvršio produženo krivično djelo zloupotreba povjerenja iz čl.249 st.4 u vezi st.1 u vezi čl.49 Krivičnog zakonika Crne Gore
Troškovi branioca okrivljenog shodno čl. 230 ZKP-a CG padaju na teret budžetskih sredstava suda, čiji visinu će sud nakon pravosnažnosti ove presude utvrditi posebnim rješenjem.

O b r a z l o ž e n j e
Optužnim predlogom ODT-a Nikšiću Kt.br.350/18 od 14.12.2018.godine stavljeno je na teret okrivljenom Č.. R.. izvršenje produženog krivičnog djela zloupotreba povjerenja iz čl.249 st.4 u vezi st.1 u vezi čl.49 Krivičnog zakonika Crne Gore, pa je državni tužilac Sinđić Vanja na glavnom pretresu prije davanja završnih riječi navela da je očiglednom omaškom u jednom djelu optužnog predlog naveden umjesto P.br.284/13 – P.br.248/13, i umjesto novčanog iznosa 636,00 eura, iznos od 663,00 eura, nakon čega je u završnoj riječi navela da ostaje pri preciziranom optužnom aktu i predlogu iz istog, predlažući sudu da okrivljenog oglasi krivim i osudi po zakonu
Okrivljeni Č.. R.. je u svojoj odbrani u bitnom naveo da je Ž.. R.. zastupao pred Osnovnim sudom u Nikšiću u predmetu P.br.284/13, a on je u međuvremenu umro i taj postupak je prekinut i on se sreo sa njegovom suprugom i pet kćerki kojima je rekao da nakon okončanja ostavinskog postupka se njemu jave da nastave postupak iza njegove smrti, što su i učinile. Misli da mu je .. priložila list nepokretnosti na osnovu kojeg je utvrdio da su ona, njena majka i četiri sestre zakonski naslednici Ž.. R... Kako se dobro poznavao sa Radomirom njemu nikada R.. nije lično potpisao punomoćje nego mu je uvjek govorio da on to uradi u njegovo ime, pa je s obzirom na tu činjenicu vjerovao i računao da na isti način može nastaviti postupak i sa njegovom porodicom iza njegove smrti. Što se tiče predmeta P.br.284/13 on je riješen u korist porodice pokojnog R.. i izvršenje je išlo preko javnog izvršitelja u Podgorici, i glavni dug je uplaćen na račun .., misli da se radilo u iznosu od oko 1,800.00 eura, koji su primili 2014.godine. Tačno je da je on u svim predmetima koji su formirani kod Osnovnog suda u Nikšiću kada je zastupao A.. Ž.., M..Ž.., Dušicu .. u predmetima P.br.284/13, P.br.264/15, Mal.br.103/16 i P.br.1599/17 sudu uz tužbe priložio punomoćja imenovanih koja zaista one nijesu svojeručno potipsale, i to je učino u njihovo ime i nije ih obavještavao o toj činjenici jer je vjerovao da neće biti nikakvih problema. Nije imao nikakvo ovlašćeni niti pismeno niti usmeno od naslednika pok. Ži.. R.. ali nije ništa radio na njihovu štetu. Nije siguran da li ih je obavještavao da je po osnovu tih punomoćja pokrenuo postupke pred sudom radi naknade štete protiv tužene „Elektroprivrede Crne Gore“, a poznato im je bilo da je 2013.godine nastavio sa postupkom koji je prekinut nakon smrti njihovog Ž..R...U svim navedenim predmetima postupak je završen poravnanjima i u tri predmeta iz 2015.g., 2016, i 2017.godine tužiteljicama koje su navodno njega ovlastile da ih zastupa u tim postupcima, priznato je pravo na naknadu štete u ukupnom iznosu od oko 2,000.00 eura, kojim rješenjima je određeno da se utvrđena naknada uplati na njegov žiro račun koji se vodi kod „Atlas banke“ i ti novčani iznosi su zaista uplaćeni na njegov račun, na ime naknade štete i na ime troškova postupka, a on nije o tome obavijestio vlastodavce. Nije mu poznato ko je i na koji način pribavio izvode iz knjige rođenih i vjenčanih za suprugu i kćerke, pokojnog Ži.. R.., a moguće je da je to sud pribavio iz spisa predmeta formiranih u ostavinskom postupku, a možda ih je priložio neko od tužiteljica. U avgustu se preporučenom pošiljkom obratio Ž.. A..i naveo da će cjelokupan dug u predmetima u kojima ih je zastupao P.br.264/15, Mal.br.103/16 i p.br.1599/17, isplatiti do kraja oktobra tekuće godine i povodom tog obraćanja on je u saznanju da su A.. i njene kćerke prihvatile ovu njegovu ponudu jer ih je o tome opbavjestio njihov advokat Lj.. S.. i tim povodom mu je taj advokat dao tekući račun Ž..D.. kako bi na taj račun izvršio uplate, tako da je 20.avgusta ove godine uplatio 500,00 eura na taj račun, koji iznos je uplatio i 05.oktobra tekuće godine. Na glavnom pretresu je dodao da je po prvoj presudi kompletan dug prema nasledicima Ž..R.. izmirio preko javnog izvršitelja u Podgorici, a i ostali dug po presudama je takođe izmirio u međuvremenu i priložio je uplatinice, tako da smatra da je kompletan dug prema oštećenima izmirio. Najjednostaviniji razlog zbog koga ih nije obavještavao o ishodu parničnih postupaka i da je na njegov žiro račun uplaćen novac određen rješenjima o poravnanju je taj što tada nije bio u mogućnosti da im te pare preda, a bez namjere da ih ošteti, i sa očiglednom namjerom da im taj novac uplati čim se za to steknu uslovi.

Branilac okrivljenog advokat L.. V.. je u završnoj riječi naveo nije dokazano da je okrivljeni izvršio krivično djelo koje mu se optužbom stavljeno na teret i tražio da ga sud oslob odi optužbe i nadoknadi mu troškove postupka.

U dokaznom postupku sud je: saslušao svjedoke oštećene Ž.. D.. i D..Z.., pročitao presudu Osnovnog suda u Nikšiću P.br.1528/13 od 14. 05. 2014.godine, pročitao zapisnike o zaključenim poravnanjima Osnovnog suda u Nikšiću Mal.br.103/13 od 09.05.2016.godine; P.br.1599/17 od 21.12.2017.godine i P.br.264/15 od 06.07.2015.godine, pročitao podnesak okrivljenog u predmetu P.br.284/13 od 17.10.2013.godine, izvršio uvid u četiri punomoćja koja su priložena uz tužbe i predata Osnovnom sudu u Nikšiću dana 25.02.2013.godine, 17. 10. 2013. godine, 27.02.2015.godine i 03.02.2016.godine, izvršio uvid u uplatnicu od 23. 10. 2018. godine na iznos od 500,00 eura, uplatnicu od 24.01.2019.godine na iznos od 300,00 eura i uplatnicu od 11.03.2019.godine na iznos od 200,00 eura, i pročitao izvod iz kaznene evidencije na ime okrivljenog.

Svjedok oštećena Ž.. D.. je u svom iskazu u bitnom navela da ona nakon očeve smrti nikada nije advokatu R.. Č.. dala punomoćje da je zastupa u bilo kom postupku, a kada je izvršila uvid u punomoćja koja su sadržana u spisima predmeta Osnovnog suda u Nikšiću P.br.264/15, Mal.br.103/16, P.br. 1599/17 i P.br.284/13, odgovorno tvrdi da to nijesu njeni potpisi, kao ni potpisi njene majke A.. i sestara R.., .. Z..i .. jer ni one nikada nijesu ovlastile R.. Č.. da ih zastupa. Nije joj jasno na osnovu čega je advokat Č..dobio od nadležnog organa izvode iz matičnih knjiga rođenih za nju i njene sestre, kao i izvod iz knjige vjenčanih njene majke i oca. Tačno je da je advokat Čizmović 21.07.2014.godine na račun njene sestre R..uplatio iznos od 1,980.00 eura, po tužbi P.br.284/13 (P.br.1528/13) i ta uplata je uslijedila nakon što su one bile informisane da su bile naknade štete od „Elektroprivrede Crne Gore“, pa kada je sestra kontaktirala advokata uslijedila je ova uplata. Advokat Č..je uplatio u dva navrata iznose od po 500.00 eura na njen žiro račun u Prvoj banci, na ime naknade štete po tužbama za koje niko od njenih ukućana njemu nije dao punomoćje. Na glavnom pretresu je dodala da je osim uplate od 1,981.00 eura advokat Č.. njima do danas uplatio 2,000.00 eura. Nikakvo pismeno niti usmeno ovlašćenje oni nijesu dali advokatu Č.. da ih zastupa. Da su vođeni postupci bez njihovog znanja saznali su tako što su dobili poziv od Elektroprivrede i tada im je ponuđeno poravnanje za 2018.godinu, pa su se one začudile odakle poravnanje za tu godinu a ne za prethodne, i oni su im tada kazali da su sklopljena poravnanja za prethodne godine sa advokatom Č.., koji je to u početku negirao, a kasnije je priznao i poslao pismo njihovoj majci i izvinjavao se. U konačnom je navela da se pridružuje krivičnom gonjenju protiv okrivljenog, a imovinsko pravni zahtjev će ostvariti u parničnom postupku.

Svjedok oštećena D.. Z.. je u svom iskazu u bitnom navela da ona nakon očeve smrti nikada nije advokatu R.. Č.. dala punomoćje da je zastupa u bilo kom postupku, niti su to učinile ni njena majka ni sestre. Odgovorno tvrdi da ova punomoćja u koja je izvršila uvid u predmetima P.br.264/15, Mal.br.103/16, P.br. 1599/17 i P.br.284/13, nijesu potpisi od njenih sestara ni majke. Da je ovo tačno govori i činjenica da je njena majka je potisana imenom Ana, a njeno ime je A... U tri navrata je advokat Č.. uplatio iznos od 1,900.00 eura , a ove godine je u avgustu i oktobru uplatio iznose od po 500,00 eura. Niko od njih nije znao da su vođeni ovi postupci pred sudom, i smatra da su oni kao porodica oštećeni jer su imali povjerenje i vjeru u advokata R.. Č... Njena majka je dobila pismo od R.. Č.. u kome se izvinjava zbog svog postupka. Na glavnom pretresu je dodala da oni nijesu dali nikakvo niti pismeno niti usmeno punomoćje advokatu Č..da ih zastupa niti u jednom predmetu koji je predmet ove optužbe. Ona je nakon poziva od ljudi iz Elektroprivrede saznala da su vođeni ovi postupci i da su zaključivana poravnanja i nakon toga su pošli kod advokata Čizmovića koji nije htio da im da dokumentaciju koju je posjedovao, a na kraju je rekao da će im vratiti sve pare i tada su ga pitali koje pare, a on je rekao pare od poravnanja.U konačnom je navela da se pridružuje krivičnom gonjenju protiv okrivljenog, a imovinsko pravni zahtjev će ostvariti u parničnom postupku.

Uvidom u presudu Osnovnog suda u Nikšiću P.br.1528/13 od 14.05.2014.godine utvrđeno je da je usvojen tužbeni zahtjev tužioca .., .., zastupanih po punomoćniku Č.. R.., kojim je obavezana tužena Elektroprivreda Crne Gore da im na ime pričinjene štete zbog izgubljenog prinosa ratarskih kultura, na dijelu pracela upisanih u listu nepokretnosti br...KO Miločani, i to parcela br. 2020/2 površine 297,50 m2 isplati, i to za 2011.godinu iznos od 726,00 eura, za 2012.godinu iznos od 726,00eura i za 2013.godinu iznos od 726,00eura ili ukupno za sve godine iznos od 2,178.00 eura, sa pripadajućom zateznom kamatom od dana presuđenja pa do konačne isplate, kao i da im nadoknadi na ime troškova postupka iznos od 1,783.00 eura u roku od 15 dana po pravosnažnosti presude.

Uvidom u sudsko poravnanje Mal.br.103/16 utvrđeno je da je obavezana tužena EPCG Nikšić tužiocima Ž.. A.. i dr. zastupanih po punomoćniku Č..R.., obavezana da na ime naknade materijalne štete zbog umanjenja prinosa ratarskih kultura na dijelu parcela tužilaca za 2015.godinu isplati ukupno iznos od 636,00 eura kao i da im naknadi troškove koji se odnose na pisanje i sastav tužbe i pristup pun.tužilaca na jedno održano ročište u iznosu od 700,00 eura sve u roku od 15 dana od zaključenja porovnanja na žiro račun pun.tužioca Č.. R..kod Atlas Banke.

Uvidom u sudsko poravnanje P.br.1599/17 od 21.12.2017.godine utvrđeno je da je tužena EPCG obavezana tužiocima Ž.. A.. i dr. zastupanih po punomoćniku Č.. R.., da na ime naknade materijalne štete zbog umanjenja prinosa ratarskih kultura na dijelu parcela tužilaca za 2016. I 2017.godinu isplati ukupno iznos od 800,00 eura, te da im nadoknadi troškove parničnog postupka u ukupnom iznosu od 700,00 eura na žiro račun punomoćnika R.. Č...

Uvidom u sudsko poravnanje P.br.264/15 od 06.07.2015.godine utvrđeno je da je tužena EPCG obavezana tužiocima .. i dr. zastupanih po punomoćniku Čizmović Radovanu, da na ime naknade materijalne štete zbog umanjenja prinosa ratarskih kultura na dijelu parcela tužilaca za 2014.godinu isplati ukupno iznos od 636,00 eura, te da im nadoknadi troškove parničnog postupka u ukupnom iznosu od 700,00 eura na žiro račun punomoćnika R.. Č...

Uvidom u podnesak okrivljenog koji je podnio Osnovnom sudu u Nikšiću u predmetu P.284/13 dana 17.10.2013.godine, utvrđeno je da je okrivljeni kao punomoćnik tužilaca obavjestio sud da je u navedenom predmetu postupak prekinut zbog smrti tužioca Živković Radomira, te da umjesto njega na mjesto tužioca stupaju njegovi zakonski naslednici i to njegova supruga Ž.. A.., i njegove kćerke Ž.. M.., Ž..D.., Ž.. Z.., Ži..R..i Ž.. M... Takođe, okrivljeni je kao punomoćnik dostav io izvod iz knjige vjenčanih za Ž..A.., te izvode iz knjige rođenih za ostale tužiteljice i predložio da sud nastavi postupak u predmetnoj parnici.

Uvidom u četiri punomoćja koja su priložena uz tužbe i predata Osnovnom sudu u Nikšiću dana 25.02.2013.godine, 17.10.2013.godine, 27.02.2015.godine i 03.02.2016.godine, utvrđeno je njima ovlašćen advokat R.. Č.. da zastupa tužioce pred sudom u sporu oko naknade štete protiv tužene „Elektroprivrede Crne Gore“, te da su kao vlastodavci potpisani ..

Uvidom u uplatnicu od 23.10.2018.godine utvrđeno je da je R..Č.. uplatio na račun Ži.. D..i dr. iznos od 500,00 eura.

Uvidom u uplatnicu od 24.01.2019.godine utvrđeno je da je R... Č.. uplatio na račun .. i dr. iznos od 300,00 eura.

Uvidom u uplatnicu od 11.03.2019.godine utvrđeno je da je R.. Č.. uplatio na račun Ž..D.. i dr. iznos od 200,00 eura.

Cijeneći sve provedene dokaze, kako pojedinačno, tako i u njihovoj međusobnoj vezi, pa dovodeći ih u vezu sa odbranom okrivljenog, sud je našao da nema dokaza da je okrivljeni Č.. R.. izvršio krivično djelo stavljeno mu na teret, pa je istog primjenom čl.373 st.1 tač.2 ZKP-a CG oslobodio od optužbe.

Naime, iz cjelokupnog dokaznog postupka, nesumnjivo je utvrđeno da je okrivljeni Č.. R..kao advokat iz Nikšića pred Osnovnim sudom u Nikšiću vodio parnične postupke u predmetima P.284/13, P.br. 264/15, Mal.br.103/16 i P.br.1599/17 u kojima je postupao kao punomoćnik oštećenih kao tužilaca .., .., .. radi naknade štete protiv tužene Elektroprivrede Crne Gore, da je sudu uz tužbe priložio i punomoćja oštećenih, koja punomoćja niko od navedenih nije potpisao, već ih je okrivljeni predao sudu kao da su ih potpisali oštećeni bez njihovog znanja i odobrenja. U svim navedenim predmetima parnični postupak je pravosnažno okončan i tužena Elektroprivreda Crne Gore je uplaćivala novac na ime glavnog duga i na ime troškova postupka na žiro račun okrivljenog Č.., o čemu oštećene nijesu bile upoznate. Nadalje, oštećene potvrđuju da im je okrivljeni po okončanju prve tužbe uplatio 1.980,00 eura, te da je nakon toga u avgustu i oktobru 2018.godine uplatio iznose od po 500,00 eura na račun oštećene Ž. D.., a iz priloženih uplatinica je utvrđeno da je okrivljeni na račun Ž.. D.. dana 23.10.2018.godine uplatio još iznos od 500,00eura, te da je dana 24.01.2019.godine uplatio iznos od 300,00 eura i da je dana 11.03.2019.godine uplatio iznos od 200,00 eura, što znači osim ovih 1.980,00 eura okrivljni je uplatio još ukupno 2000,00 eura, tako da je okrivljeni po njegovom mišljenju isplatio cjelokupni dug prema oštećenima. Sve navedeno nesumnjivo se zaključuje iz priznanja okrivljenog Č.. R.. i iskaza svjedoka oštećenih Ž.i..D.. i D.. Z.., kao i svim ostalim provedenim materijalnim dokazima kako presudama tako i uplatnicama.

Međutim, da bi postojalo krivično djelo zloupotreba povjerenja iz čl.249. KZ CG, potrebno je da učinilac ovog krivičnog djela zastupajući interese nekog lica ili starajući se o njegovoj imovini, data mu ovlašćenja zloupotrijebi, u namjeri da time sebi ili drugom pribavi imovinsku korist ili da ošteti lice čije imovinske interese zastupa ili o čijoj se imovini stara, što znači da je potrebno da učinilac zloupotrijebi data mu ovlašćenja od strane lica koje zastupa, u konkretnom slučaju ovlašćenja oštećenih, u zastupanju njihovih imovinskih interesa, medjutim, kako sud nema dokaza da su okrivljenom u konkretnom slučaju oštećeni dali bilo kakvo usmeno ili pismeno ovlašćenje, u bilo kom obliku, (preciznije nijesu mu dali ovlašćenje jer nijesu potpisali punomoćja niti dali isto usmeno) u zastupanju njihovih imovinskih interesa, u navedenim parničnim predmetima pred Osnovnim sudom u Nikšiću a koje činjenice su nesporno utvrđene kako iz priznanja okrivljenog tako jasnim i odredjenim iskazima oštećenih Ž.. D.. i D.. Z.., a na dalje znači da nema dokaza da je okrivljeni zloupotrijebio bilo kakva ovlašćenja data mu od strane oštećeniha, to sud nedvosmileno zaključuje da sve činjenice ukazuju da nema dovoljno dokaza da je okrivljeni izvršio predmetno krivično djelo jer je zakon jasan u pogledu toga kakvi treba da budu dokazi da bi se neko lice oglasilo krivim, cijeneći pri tome i odredbu člana 3 stav 3 ZKP-a CG kojom je propisano da sumnju o postojanju činjenice koja čini obilježje krivičnog djela ili od koje zavisi primjena neke odredbe krivičnog zakonodavstva sud rješava na način koji je povoljniji za okrivljenog, tako da je okrivljenog na osnovu člana 373 st. 1 tačka 2 ZKP-a CG oslobodio od optužbe smatrajući da ista nije dokazana.

Kako je okrivljeni oslobođen od optužbe, to troškovi krivičnog postupka za izabranog branioca padaju na teret budžetskih sredstava suda, shodno čl.230 ZKP-a CG, a koje troškove će sud odrediti posebnim rešenjem nakon pravosnažnosti odluke.

Na osnovu izloženog, u smislu čl. 373 st.1 tač.2 ZKP-a CG odlučeno je kao u izreci.

OSNOVNI SUD U NIKŠIĆU, dana 18.03.2019.godine

Zapisničar, S U D I J A,
Rada Nikolić,s.r. Kovačević Vesna,s.r.

Za tačnost otpravka tvrdi i ovjerava
službenik suda
PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste preko ovog suda, Višem sudu Podgorica.