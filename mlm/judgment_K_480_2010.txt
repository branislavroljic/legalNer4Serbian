K. br. 480/10
U IME NARODA
OSNOVNI SUD U BIJELOM POLJU, kao krivični prvostepeni sud, u vijeću sastavljenom od sudije Ivana A.a, kao predsjednika vijeća, i sudija porotnika Miodraga Pekovića i Vuka Kovijanića, kao članova vijeća, uz učešće namještenika suda Draginje Bošković, kao zapisničara, rješavajući po optužnici Osnovnog državnog tužilaštva u Bijelom Polju, Kt. br. 345/10 od 16. 08. 2010. godine, podnijetoj protiv okrivljenog Š.M.a, iz B., opština Bijelo Polje, zbog krivičnog djela krijumčarenje iz čl. 265 st. 1 Krivičnog zakonika, nakon održanog glavnog i javnog pretresa, u prisustvu zamjenika ODT-a u Bijelom Polju Vesne Šćepanović i okrivljenog Š.M.a, donio je i javno objavio, dana 23. 12. 2010. godine,

P R E S U D U
Okrivljeni Š.M.E, od oca V., majke D., rođene R., rođen .. godine u Bijelom Polju, sa prebivalištem u mjestu B.a, opština Bijelo Polje, Srbin, drž. CG, oženjen, otac troje mldb. djece, završio OŠ, lošeg imovnog stanja, neosuđivan,
-na osnovu čl. 363 tač. 3 Zakonika o krivičnom postupku,
OSLOBAĐA SE OD OPTUŽBE
-Kojom je predstavljeno da je:

-dana 29. 05. 2010. godine, oko 10,25 h, svojim traktorom marke "IMT-539", bez reg. oznaka, prenosio robu - poljoprivrednu mašinu za baliranje sijena - balirku marke "CLAAS" tip. CHP270, fab. br. 5437, iz Republike Srbije u Crnu Goru, preko carinske linije, zaobilaznim putem iz pravca Bare - Republika Srbija u pravcu Požeginje - Crna Gora, izbjegavajući mjere carinskog nadzora na carinskom prelazu od strane ovlašćenih carinskih organa, pri čemu je istog dana u mjestu Požeginja, opština Bijelo Polje, zaustavljen i kontrolisan od strane ovlašćenih službenika Uprave policije - Ispostava granične policije Bijelo Polje,
-čime bi izvršio krivično djelo krijumčarenje iz čl. 265 st. 1 Krivičnog zakonika,
-jer nije dokazano da je izvršio krivično djelo za koje je optužen.

Troškovi krivičnog postupka padaju na teret budžetskih sredstava.

O b r a z l o ž e nj e
Optužnicom Osnovnog državnog tužioca u Bijelom Polju, Kt. br. 345/10 od 16. 08. 2010. godine, optužen je Š.M.e, iz B., opština Bijelo Polje, zbog krivičnog djela krijumčarenje iz čl. 265 st. 1 Krivičnog zakonika.

Glavni pretres je održan i zaključen u prisustvu zamjenika ODT-a u Bijelom Polju Vesne Šćepanović i okrivljenog Š.M.a.

Zamjenik ODT-a u završnoj riječi je izjavila da u svemu ostaje pri podnijetoj optužnici jer je dokazima izvedenim na glavnom pretresu nesumnjivo utvrđeno da je okrivljeni izvršio krivično djelo stavljeno mu na teret. Predložila je sudu da okrivljenog oglasi krivim i osudi na kaznu po zakonu.

Okrivljeni Š.M.e, u svojoj odbrani u bitnom u istražnom postupku, izjavio je da nije izvršio krivično djelo koje mu je stavljeno na teret. Naveo je da je tačno da je, dana 29. 05. 2010. godine, kontrolisan od strane službenika UP - Ispostava granične policije Bijelo Polje u mjestu Požeginja u dvorištu kuće V.a A.a. Tog dana u jutarnjim časovima krenuo je iz B., gdje inače živi, u mjesto Požeginja da uzme balirku koja mu je od jeseni 2009. godine ostala parkirana u dvorištu kuće V.a A.a. U jesen 2009. godine sa ovom balirkom je balirao sijeno za potrebe V.a A.a i V.a R.a, pa kako istu nije odmah vratio nakon obavljenog posla u B.u, to kasnije nije mogao učiniti zbog vremenskih uslova. U proljeće 2010. godine, zbog obaveza i rada na imanju nije odmah pošao za balirku sve do momenta dok mu nije trebala, tj. do 29. 05. 2010. godine. Naveo je da je balirku marke "CAAS", tip CHP 270, fab. broja 5437 kupio 2006. godine u Valjevu i o tome posjeduje kupoprodajni ugovor, što je i saopštio službenicima policije tog dana u razgovoru, međutim, nije imao taj ugovor kod sebe i nije im mogao pokazati isti. Dana 29. 05. 2010. godine, oduzeta mu je balirka uz izdavanje potvrde o oduzimanju od strane PJ Bijelo Polje. Izjavio je i to da je vođen postupak kod Komisije za prekršaje Carinarnice Bijelo Polje i da je platio novčanu kaznu koja mu je bila izrečena.

Na glavnom pretresu ponovio je odbranu datu u istražnom postupku, s tim što je dodao da mu je predmetna balirka ocarinjena iz razloga što su mu pripadnici Uprave carina saopštili da se ista ima cariniti, bez obzira što je kupljena 2006. godine, nakon čega su mu istu vratili.

U završnoj riječi je izjavio da nije izvršio krivično djelo stavljeno mu na teret, te da kritičnog dana nije prelazio državnu granicu, a balirku je kupio njegov otac još 2006. godine i od tada je bila u njihovoj državini, kao i to da ga nijedan svjedok nije vidio da prelazi državnu granicu. S toga, predložio je sudu da ga oslobodi od optužbe.

Radi utvrdjivanja odlučnih činjenica i donošenja pravilne i zakonite odluke, sud je izveo dokaze: saslušao svjedoke R.Đ.a; M.V.a; R.M.a; A. V.a i R. V.a; pročitao potvrdu o privremeno oduzetim predmetima - stvarima br. 56 od 29. 05. 2010. godine; pročitao ugovor o kupoprodaji br. 246/06 od 20. 03. 2006. godine; pročitao rješenje Uprave carina br. P-56/10 od 17. 06. 2010. godine, i izvršio uvid u izvod iz kaznene evidencije na ime okrivljenog.

Sud je cijenio iskaz svjedoka R.Đ.a, dat na glavnom pretresu, i iz istog proizilazi da je ovaj svjedok, dana 29.05.2010. godine, obavljao redovne dužnosti, obzirom da je zaposlen u Ispostavi granične policije u Bijelom Polju, i sa kolegama M.V.om i R.M.om nalazio se u patroli službenim automobilom iz koga je primijetio u blizini kuće A. V.a traktor sa priključnom mašinom. Došli su do mjesta, zaustavili okrivljenog pored kuće A. V.a, tražili mu papire za traktor i priključnu mašinu, pa kako iste nije imao kod sebe oni su mu naložili da traktor i priključnu mašinu doveze do ispred zgrade UP-PJ u B.Polju, što je on učinio u pratnji njegovih kolega M.V.a i P.P., a on i kolega R.M.o su ostali na terenu. Dalje je naveo da on nije vidio kada je, i da li je, okrivljeni Š.M.e prešao graničnu liniju između države Srbije i države Crne Gore, već su toga dana nekih pola sata ranije imali dojavu da određeno lice prelazi traktorom državnu granicu. Prilikom kontrole u blizini kuće A. V.a vidio je da je on bio tu na licu mjesta, a bio je prisutan i B. A., koji živi takođe na tom mjestu, kao i otac okrivljenog Š.V.. Naveo je i to da nijesu pratili tragove od traktora, niti utvrđivali da li eventualno isti vode prema državnoj granici, jer isti nijesu ostavljali traga s obzirom da je bilo suvo vrijeme, niti su pitali V.a A.a ništa u vezi sa predmetnim događajem, niti je on šta komentarisao. Između kuće V.a A.a i državne granice ima još kuća, koje su samim tim bliže državnoj granici i to kuće Juriševića. Koliko je njemu poznata konfiguracija terena i stanje puta državnu granicu je moguće preći jedino tim putem, a na mjesto gdje su zatekli okrivljenog zajedno sa traktorom i priključnom mašinom, po njegovoj procjeni, može se doći iz različitih pravaca i to iz pravca mjesta Sušca, Debelja, Dublja, kao i iz pravca B. - Jablanova.

Sud je cijenio iskaz svjedoka M.V.a, dat u istražnom postupku, i iz istog proizilazi da je ovaj svjedok, dana 29.05.2010. godine, obavljao redovne aktivnosti kao službenik IGP PJ Bijelo Polje, te da je oko 10:25 h, u mjestu Požeginja na putu ispred kuće A. V.a, na putnom pravcu Bare-Požeginja kontrolisao lice Š.M.a koji je upravljao traktorom bez reg. oznaka, za koga je imao urednu prateću dokumentaciju. Međutim, za priključak za poljoprivrednu mašinu balirku marke "Claas", tim CHP270, fab. br. 5437, koju je vukao, nije imao nikakvu dokumentaciju. Dalje je naveo da je tog dana na terenu bio sa kolegama R.Đ.em i R.M.om, da su osmatrali državnu granicu i da su 5-10 minuta prije nego su kontrolisali lice sa pomenutom mašinom, isto zajedno sa kolegama primijetio kako dolazi od granične linije mjestu zv. "Omar", međutim, nije mogao doći do istog u tom momentu, već ga je presreo na oko 500 metara od granične linije ispred kuće A. V.a. Š.M.e mu je rekao da je balirku kupio od lica iz Srbije i da mu je to lice dovezlo balirku do granične linije i da je tu preuzeo mašinu.

Dalje, na glavnom pretresu, je ponovio iskaz dat u istražnom postupku, i naveo je da okrivljenog Š.M.a nije primijetio u trenutku kada je prelazio državnu granicu, niti zna da li je istu prelazio, oni su postupali po dojavi jer im je dojavljeno da je pređena državna granica, a okrivljenog su kontrolisali u blizini kuće V.a A.a koja se nalazi neki kilometar od državne granice. Dalje je naveo da tog dana nije primijetio nijedno drugo lice koje je u tom teonu upravljalo traktorom i priključnom balirkom a koliko zna dojava je bila od lica sa teritorije Srbije, s tim što u dojavi nije navedeno koje lice upravlja traktorom. Lice Š.M.e nije primijetio da je državnu granicu prelazilo ilegalno i prilikom kontrole kod sebe nije imao lična dokumenta. U trenutku kada su primijetili traktor sa balirom isti je bio na teritoriji CG u dubini nekih 500 m i kretao se putnim pravcem od kuća J.a, tj. prema kućama A.a, a od mjesta gdje su ga prvi put primijetili kada je bio 500 m od granice prema granici Srbije ima još kuća i to kuće J.a.

Sud je cijenio iskaz svjedoka R.M.a, dat na glavnom pretresu, iz istog proizilazi da je ovaj svjedok, dana 29.05.2010. godine, kao pripadnik IGP PJ Bijelo Polje obavljao redovne radne dužnosti zajedno sa kolegama M.V.om i R.Đ.em, te da su tog dana primijetili traktor koji je vukao poljoprivrednu mašinu i u trenutku kada su ga primijetili bio je nekih 600m do 1 km u dubini teritorije CG. Krenuli su u tom pravcu i u blizini kuće A. V.a kontrolisali su vozača i tom prilikom ustanovili da nema dokumentaciju za vozilo i poljoprivrednu mašinu, a imao je kod sebe samo ličnu kartu. Obavijestili su Dežurnu službu koji su im naložili da vozilo privedu do stanice policije u B.Polju. Nije vidio da je ovo vozilo prešlo državnu granicu između Srbije i CG, a nije ni pratio tragove, te ne zna otkud je došlo. Između mjesta gdje je zaustavljen i granice postoji više lokalnih puteva, pa je moguće da je okrivljeni do tog mjesta došao nekim od tih puteva, kao što postoji i mogućnost da je došao sa teritorije Srbije. Tom prilikom on nije sa okrivljenim obavljao bilo kakav razgovor, tako da ga nije ni pitao odakle je došao.

Sud je cijenio iskaz svjedoka A. V.a, dat na glavnom pretresu, iz istog proizilazi, da on ima porodičnu kuću u selu Požeginja i da mu je kuća udaljena od granice sa Srbijom možda nekih 500 - 700 m. Sjeća se da je prodao svoje sijeno Č.S.iz B., a pretpostavlja da je on angažovao V.Š.- oca okrivljenog, radi baliranja tog sijena. Dalje je naveo, da koliko mu se čini oko 15. maja je balirka dotjerana u njegovo dvorište, odnosno u blizini njegovog kotara, baliranje je vršeno neka 2-3 dana, i nakon što je završeno baliranje balirka je ostala na njegovom imanju sve do 29. maja. Sjeća se da je 29. 05. došao ovdje okrivljeni da uzme balirku i istog dana začuo je pripadnike policije, a po izlasku iz kuće i vidio, da su kontrolisali okrivljenog, a nakon toga su se zajedno udaljili u pravcu B.. Dalje je naveo da njemu okrivljeni nije balirao sijeno u jesen 2009. godine, već po nalogu Č.a u maju 2010. godine, a balirka nije bila u njegovom dvorištu tokom čitave zime, već kako je naveo od sredine maja do kraja maja.

Sud je cijenio iskaz svjedoka R. V.a, dat na glavnom pretresu, iz istog proizilazi da ovaj svjedok ima porodičnu kuću u selu Požeginja i da se ista nalazi na dnu sela, a kuća A. V.a je između njegove kuće i granice sa Srbijom, s tim što iza kuće A. V.a ima još kuća do granice sa Srbijom. Poznato mu je da je balika okrivljenog, odnosno njegovog oca, u maju mjesecu 2010. godine bila na njegovom imanju kojom prilikom mu je balirao sijeno. Sijeno je balirao za svoje lične potrebe, a nakon izvršenog baliranja sijena kod njega, a nakon toga je balirka bila na imanju V.a A.a i vršeno je baliranje njegovog sijena. Naveo je da mu nije poznato da li je okrivljeni svojim traktorom prelazio granicu između Srbije i CG, a poznato mu je da je okrivljeni M. i 2009. godine balirao u selu Požeginja sijena i to lično njemu negdje oko "Nikoljdana" 2009. godine, kojom prilikom je balirao negdje oko 20-30 tovara sijena. Sjeća se i da je tu balirku vidio na crkvenom imanju u selu poznato kao "Latinsko groblje", a s obzirom da radi u Podgorici ne može se svih detalja precizno sjetiti, niti se može sa sigurnošću izjasniti da li je balirka ostala tokom čitave zime na tom mjestu.

Iz Potvrde UP PJ Bijelo Polje br 56 od 29. 05. 2010 godine, utvrđuje se da je od okrivljenog Š.M.a navedenog dana oduzeta balirka marke "CLAAS" tip. CHP270, fab. br. 5437, dok iz Rješenja Uprave carina br P-56/10 od 17. 06. 2010 godine, utvrđuje se da je u prekršajnom postupku Komisije za prekršaje Carinarnice Bijelo Polje, okrivljeni Š.M.e, kažnjen novčanom kaznom od 165, 00€, zbog posjedovanja strane robe-poljoprivredne mašine, balirke marke Class tip chp270, jer istu nije prijavio nadležnoj Carinarnici. Roba- poljoprivredne mašine, balirke marke Class tip chp270, je vraćena.

Iz Ugovora o kupoprodaji br. 246/06 od 20 03. 2006 godine sud je utvrdio da je isti zaključen dana 20. 03. 2006 godine između prodavca G.R.a iz Valjeva i kupca Š.V.a iz Bijelog Polja. Predmet ugovora je kupoprodaja priključne mašine, tipa i marke MR 270 C410 clas bahc, sa brojem šasije saul gau (W4RSS) NR 5437, zelene boje.

Iz izvoda iz KE. na ime okrivljenog sud je utvrdio da isti do sada nije kažnjavan.

Nakon sprovedenog dokaznog postupka, ocjene navoda iz podnijete optužnice, te svih izvedenih dokaza, cijeneći svaki dokaz pojedinčano i u sklopu jedan sa drugim, sud je donio odluku kojom je optuženog Š.M.a oslobodio od optužbe za krivično krivično djelo krijumčarenje iz čl. 265 st. 1 Krivičnog zakonika, jer provedenim dokazima nije dokazano da je svojim radnjama izvršio krivično djelo koje mu je stavljeno optužnicom na teret. Iz sprovedenih, dokaza sud je utvrdio sledeće:

Nesporno je da su svjedoci R.Đ.e; M.V. i R.M.o pripadnici Uprave policije Ispostava granične policije Bijelo Polje, dana 29. 05. 2010. godine, oko 10,25 h, kontrolisali okrivljenog, koji je upravljao traktorom, sa priključnom mašinom balirkom marke "CLAAS" tip. CHP270, fab. br. 5437, a koja kontrola je vršena u dubini tritorije Crne Gore u rejonu sela Požeginja.

Sporno je da li je okrivljeni i kada nabavio-kupio priključnu mašinu balirku, te da li je kritičnog dana svojim traktorom i priključnom mašinom-balirkom, prešao državnu granicu između Republike Srbije i Crne Gore, u rejonu sela Požeginja. Iz Ugovora o kupoprodaji br. 246/06 od 20 03. 2006 godine sud je utvrdio da je predmetnu balirku kupio otac okrivljenog Š.V. od G.R.a iz Valjeva, povodom koje kupovine je zaključen Ugovor o kupoprodaji dana 20. 06. 2006 godine. Na odnosni dokaz nije bilo prigovora, a i ovaj sud ga prihvata, kao vjerodastojan, imajući u vidu da je marka i fabrički broj balirke identičan.

Kod činjenice da je balirka kupljena u 2006 godini, po ocjeni ovog suda, životno je logično da je iste godine i došla u državinu oca okrivljenog. U prilog ovakvog utvrđenja suda ukazuju i iskazi svjedoka A. V.a i R. V.a, koji su u svojim iskazima naveli da je okrivljeni, odnosno njegov otac, vršili usluge baliranja sijena u maju mjesecu 2010 godine a svjedok R. je naveo da je i prethodne godine tj 2009., okrivljeni u selu Požeginja vršio usluge baliranja sijena, te da je balirka koliko mu je bilo poznato, bila neko vrijeme na crkvenom imanju, a nije mogao da se izjasni da li u istom selu ostala i tokom zime. Navode iz iskaza svjedoka A. V.a da je okrivljeni, nakon baliranja sijena kod ovog svjedoka, a što je bilo 15. 05. 2010 godine, ostavio balirku kod njegove kuće sve do 29. 05. 2010 godine, kada je došao da je uzme, sud ne prihvata i cijei ih smišljenim u cilju olakšavanja krivično pravnog položaja okrivljenog. Sud prihvata navode iz odbrane okrivljenog da je predmetna balirka kupljana još 2006. godine, takođe izvodi logičan zaključak da je i od tada bila u državini okrivljenog i njegovog oca, odnosno na njihovom imanju koje se nalazi u selu B.a Opština Bijelo Polje, međutim, navode iz odbrane okrivljenog da, dana 29. 05. 2010 godine, nije prelazio granicu između Republike Srbije i Crne Gore sud ne prihvata, i cijeni ih smišljenim u cilju izbjegavanja sopstvene krivice. Naime, svjedok M.V. je u svom iskazu tokom istražnog postupka, naveo da je osmatrao, zajedno sa kolegama, državnu granicu i da su 5-10 minuta prije nego su kontrolisali lice sa pomenutom mašinom, isto primijetio kako dolazi od granične linije u mjestu zv. "Omar", međutim, nije mogao doći do istog u tom momentu, već ga je presreo na oko 500 metara od granične linije ispred kuće A. V.a. Dakle, okrivljeni kada je prvi put primijećen dolazio je iz pravca državne granice, a tek nakon 10 do 15 minuta je zaustavljen i kontrolisan kod kuće A. V.a, pa sa navedenoh razloga sud ne prihvata odbranu okrivljenog kao ni iskaz svjedoka A.a da je dana 29. 05. 2010 godine došao da uzme balirku koja je bila parkirana kod kuće A. V.a.

Svjedoci R.Đ.e i M.V., u svojim iskazima na glavnom pretresu, su posvjedočili da nijesu vidjeli momenat kada i da li je uopšte okrivljeni prešao državnu granicu, međutim, naveli su i da su kritičnog dana postupali po dojavi da se sa teritorije Republike Srbije prema tritoriji Crne Gore kreće traktor, pa kod činjenice da kritičnog dana nijesu primijetili ni jedno drugo vozilo sud izvodi, logičan zaključak da je vozilo za koje je pripadnicima UP IGP Bijelo Polje dojavljeno da prelazi granicu, upravo traktor i priključna mašina okrivljenog. Osim toga, u prilog utvrđenja suda da je okrivljeni kritičnog dana traktorom za koji je bila priključena belirka, prešao državnu granicu između Republike Srbije i Crne Gore upućuju i navodi iz iskaza svjedoka R.Đ.e, koji je naveo, a koliko je njemu poznata konfiguracija terena i stanje puta, da je državnu granicu moguće preći jedino predmetnim putnim pravcem, na kome su kasnije zatekli okrivljenog zajedno sa traktorom i priključnom mašinom. Dakle, po ocjeni ovog suda, nesporno je utvrđeno da je okrivljeni dana 29. 05. 2010 godine prešao državnu granicu traktorom sa priključnom mašinom-balirkom. Takođe, utvrđeno je da je okrivljeni početkom maja mjeseca 2010 godine vršio usluge baliranja sijena u selu Požeginja koje se nalazi na teritoriji Opštine Bijelo Polje. Iz naprijed navedenog ovaj sud izvodi zaključak da je u periodu nakon što su završeni poslovi na baliranju sijena kod A. V.a u selu Požeginja koje se nalazi na tritoriji Crne Gore, a što je trajalo dva-tri dana nakon 15 maja 2010 godine, na neutvrđen način predmetna balirka, prebačena na teritoriju Republike Srbije, po ocjeni ovog suda takođe iz razloga baliranja sijena na teritoriji Republike Srbije, koju balirku je okrivljeni dana 29. 05. 2010 godine, svojim traktorom vratio na teritoriju Crne Gore, u rejonu sela Požeginja.

Iz navedenih razloga, odbranu okrivljenog da kritičnog dana nije prelazio državnu granicu sud ne prihvata. Ovakva odbrana okrivljenog, po ocjeni ovog suda, usmjerena je radi izbjegavanja odgovornosti zbog ilegalnog prelaska državne granice, više nego radi izbjegavanja sopstvene odgovornosti zbog krivičnog djela stavljenog mu na teret, u prilog kog ubjeđenja ovog suda upućuje iskaz svjedoka M.V.a, dat u istažnom postupku, koji je posvjedočio da mu je okrivljeni Š.M.e, prilikom kontrole na licu mjesta kazao da je balirku kupio od lica iz Srbije i da mu je to lice dovezlo balirku do granične linije i da je tu preuzeo mašinu, dakle, ne navodi da je prešao državnu granicu već da je na samoj grničnoj liniji preuzeo balirku.

Dakle, iako je činjenica da je okrivljeni kritičnom prilikom preko granične linije, a samim tim i carinske linije, prenio robu – balirku marke "CLAAS" tip. CHP270, fab. br. 5437, iz Republike Srbije u Crnu Goru, zaobilaznim putem iz pravca Bara - Republika Srbija u pravcu Požeginje - Crna Gora lokalnim putem, sud iz izvedenih dokaza nije nesporno utvrdio da se okrivljeni bavio prenošenjem robe. Naime, pod prenošenjem robe smatra se svaki način uvoza ili izvoza roba preko grnične linije. U konkretnom slučaju predmetna balirka je u posjedu oca okrivljenog, od 2006 godine, koji živi na području Opštine Bijelo Polje C. Gora, pa je samim tim okrivljeni nije mogao uvesti dana 29. 05. 2010 godine. Naime, iako se radi o krivičnom djelu koje je određeno trajnim glagolom – baviti se, gdje se smatra da je djelo učinjeno ako je radnja izvršenja učinjena i jednom, u konkretnom slučaju ne može se na nesumnjiv način utvrditi da je kod učinioca postojala namjera da se nastavi sa izvršenjem takvih djela a što je neophodno za postojanje ovakve vrste krivičnih djela, kao i spremnost za ponavljanje istog. S toga, kako izvedenim dokazima tokom postupka nije, na nesumnjiv način, utvrdjeno da je okrivljeni svjesno i umišljajno zaobišao mjere carinskog nadzora radi prenosa robe, niti je dokazano da je kod okrivljenog postojala namjera da nastavi dalje sa prenosom robe preko carinske linije na opisani način, to samim tim nije ni dokazano da se bavio prenošenjem robe, niti da je izvršio krivično djelo u pitanju.

U pogledu troškova postupka sud je odlučio da isti padaju na teret budžetskih sredstava.

Iz iznijetog, shodno čl. 363 tač. 3 ZKP-a, odlučeno je kao u izreci presude.

OSNOVNI SUD U BIJELOM POLJU

dana 23. 12. 2010. godine,
ZAPISNIČAR, PREDSJEDNIK VIJEĆA-SUDIJA,
Draginja Bošković s.r. Ivan A. s.r.