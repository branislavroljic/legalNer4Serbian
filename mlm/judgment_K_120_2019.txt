K. br. 120/19
U IME CRNE GORE
OSNOVNI SUD U PODGORICI, po sutkinji Željki Jovović, uz učešće samostalne referentkinje Danijele Rajković kao zapisničarke, u krivičnom predmetu protiv okrivljenog V. R., zbog izvršenja krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, po optužnom predlogu ODT Podgorica Kt. br. 59/19 od 11. 02. 2019. godine, nakon pravosnažnosti rješenja o usvajanju sporazuma o priznanju krivice, dana 08. 05. 2019. godine donio je

P R E S U D U
Okrivljeni:

V. R., zvani V., JMB xxxxxxxxxxxxx, od oca J. i majke Z., rođene Č., rođen xx. xx. 19xx. godine u K., sa prebivalištem u P., crnogorski državljanin, penzioner, oženjen, otac troje djece, pismen, završio osnovnu školu, lošeg imovnog stanja, osuđivan presudom Osnovnog suda u Podgorici K. br. 668/06 od 21. 02. 2008. godine, zbog krivičnog djela iz čl. 348 st 1 u vezi čl. 339 st. 1 Krivičnog zakonika - 1 (jedna) godina zatvora uslovno na 3 (tri) godine.

Kriv je

Što je:

Dana 2. avgusta 2018. godine, u porodičnoj kući koja se nalazi u Ulici P. broj xx, Glavni grad Podgorica, svjestan svog djela čije je izvršenje htio, i ako je znao da je isto zabranjeno, suprotno članu 5 stav 2 Zakona o oružju neovlašćeno držao 8 komada municije i to 7 komada pištoljske bojevite municije kalibra 7,65 mm i 1 komad kalibra 6,36 mm, za koje mu od nadležnog državnog organa nije bila izdata odgovarajuća isprava o oružju, te suprotno odredbi čana 37 st. 1 Zakona o ekspolozivnim materijama, neovlašćeno nabavio i držao eksplozivne materije iz člana 3 stav 2 Zakona o eksplozivnim materijama i to 3 pakovanja privrednog eksploziva bruto masa m1=956 gr, m2=993,2 gr i m3=998,4 gr, bez dozvole za nabavku i upotrebu izdatu od strane nadležnog organa,
- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Pa mu sud primjenom čl. 4 st. 2, 13, 32, 42 st. 1, 52, 53 i 54 Krivičnog zakonika Crne Gore, te čl. 226, 229 i 374 Zakonika o krivičnom postupku, izriče
USLOVNU OSUDU

S tim, što mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti, ako okrivljeni u roku od 2 (dvije) godine po pravosnažnosti presude ne izvrši novo krivično djelo.

Obavezuje se okrivljeni da plati po osnovu troškova krivičnog postupka iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja.

Na osnovu čl. 75 Krivičnog zakonika Crne Gore prema okrivljenom se izriče:

MJERA BEZBJEDNOSTI
Oduzima se od okrivljenog 8 komada municije i to: 7 komada pištoljske bojeve municije kalibra 7,65 mm i 1 komad kalibra 6,, kao i tri pakovanja privrednog eksploziva bruto mase m1=956gr, m2=993,2gr i m3=998,4gr, kao predmeti upotrijebljeni u izvršenju krivičnog djela.

O b r a z l o ž e nj e
Osnovno državno tužilaštvo u Podgorici je optužnim predlogom Kt. br. 59/19 od 11. 02. 2019. godine stavilo na teret okrivljenom V. R., izvršenje krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka u ODT-u, okrivljeni i njegov branilac su zaključili sporazum o priznanju krivice dana 08. 05. 2019. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog V. R. i da je okrivljeni u vrijeme, mjesto i na način opisan u izreci ove presude učinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Odlučujući o kazni iz sporazuma o priznanju krivice zaključenog između stranaka, sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a sankcija odgovara svrsi izricanja krivičnih sankcija, imajući pritom u vidu okolnosti koje stoje na strani okrivljenog, a koje je cijenila državna tužiteljka prilikom pregovaranja o kazni i to da je oženjen, otac troje djece, stariju životnu dob, izraženo kajanje za učinjeno krivično djelo, kao i pobudu iz koje je izvršio krivično djelo, dok je kao otežavajuću okolnost cijenio raniju osuđivanost okrivljenog, pri čemu je imao u vidu da je osuđivan zbog krivičnog djela iz oblasti saobraćaja i to prije 11 godina, kako je to utvrđeno iz uvjerenja iz kaznene evidencije na ime okrivljenog, dakle ne zbog istovrsnog krivičnog djela, pa će se i po nalaženju suda i sa prijetnjom izvršenja utvrđene kazne zatvora u trajanju od 6 (šest) mjeseci i vremenom provjeravanja u periodu od 2 (dvije) godine, na okrivljenog u dovoljnoj mjeri uticati da ubuduće ne vrši krivična djela, čime će se sa uspjehom ostvariti svrha uslovne osude iz čl. 52 st. 2 Krivičnog zakonika Crne Gore, u okviru opšte svrhe izricanja krivičnih sankcija u smislu čl. 4 st. 2 Krivičnog zakonika Crne Gore.

Sud je okrivljenom primjenom čl. 75 Krivičnog zakonika Crne Gore izrekao mjeru bezbjednosti oduzimanje predmeta, i to: 7 komada pištoljske bojeve municije kalibra 7,65 mm i 1 komad kalibra 6,, kao i tri pakovanja privrednog eksploziva bruto mase m1=956gr, m2=993,2gr i m3=998,4gr, kao predmete korišćene u izvršenju krivičnog djela.

Okrivljeni je, shodno čl. 226 i 229 Zakonika o krivičnom postupku, obavezan da plati troškove krivičnog postupka u ukupnom iznosu od 30,00 eura, koji troškovi se odnose na ime sudskog paušala, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 08. 05. 2019. godine.

ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković
ZAPISNIČARKA SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Okrivljenom,
- Braniocu okrivljenog adv. M. V.,
- A/a.

Postupljeno dana __________________
Namještenik suda __________________