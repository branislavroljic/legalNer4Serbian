U IME CRNE GORE
K.br. 189/20
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog R.E., koga brani F.V., advokat iz B..., zbog produženog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. u vezi čl. 49. Krivičnog zakonika Crne Gore, po optužnici Višeg državnog tužilaštva u Podgorici Kt.br. 224/20 od 03.12.2020. godine, koju je na ročištu povodom odlučivanja o sporazumu o priznanju krivice zastupala Jovanović Maja državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 02.02.2021. godine, donio je
P R E S U D U
Optuženi:

R.E., JMB ..., od oca M. i majke S., rođene Ć., rođen .... godine u B..., sa prebivalištem u B..., Ilino broj ..., državljanin Crne Gore, student, nezaposlen, neoženjen, bez djece, završio srednju carinsku školu, srednjeg imovnog stanja, neosuđivan,
KRIV JE
Zato što je:

U periodu od 06.05.2019. godine do 22.10.2019. godine, u Baru, u naselju Ilino, neovlašćeno, prodavao opojne droge marihuanu i amfetmin - supstance koje su Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl.list CG br. 41/2018), proglašene za opojnu drogu, na način što je ostvarivao telefonsku komunikaciju sa kupcima, nakon čega su isti dolazili na dogovoreno mjesto, kod kuće u kojoj stanuje optuženi, na gore navedenoj adresi, gdje im je neovlašćeno prodavao opojnu drogu i to dana 06.05.2019. godine Lj.N., ukupno 24,657g opojne droge marihuane, za iznos 50,00eura, koju opojnu drogu su pronašli policijski službenici prilikom redovne kontrole Lj.N., R.D. i B.T., kao i vozila "R...C..." reg. oznaka PG ..., kojim je upravljala B.T. i dana 22.10.2019. godine, Š.I. 6,175g opojne droge amfetamin, za iznos od 30€, koju drogu su pronašli policijski službenici pirlikom kontrole vozila "Š....O...", reg. oznaka BR ..., kojim je upravljao Š.I., te dana 19.10.2020. godine neovlašćeno radi prodaje držao opojnu drogu marihuanu - supstancu koja je pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG" br.41/2018), proglašena za opojnu drogu, na način što je u svojoj kući držao sakrivenu marihuanu u ukupnoj količini od 43,67g, a koju su prilikom pretresa njegovog stana pronašli policijski službenici, pri čemu je okrivljeni bio svjestan svog djela i htio njegovo izvršenje
- čime je izvršio produženo krivično djelo - neovlašćena proizvodnja, držanje i stavljanje u promet opojnih droga iz člana 300. stav 1. u vezi člana 49. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 32, 33, 36, 36a 39, 42, 45 i 46, Krivičnog zakonika Crne Gore, te odredbi čl. 226., 229., 303. i 374. Zakonika o krivičnom postupku
O S U Đ U J E
Na kaznu zatovra u trajanju od 6 (šest) mjeseci, kao glavnu kaznu, koja kazna će se izdržati tako što će optuženi istu izdržavati u prostrijama u kojima stanuje, pri čemu optuženi ne smije napuštati prostorije u kojima stanuje, osim u slučajevima propisanim zakonom kojim se utvrđuje izvršenje krivičnih sankcija, te da će sud ukoliko optuženi jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, odrediti da ostatak kazne izdrži u Upravi za izvršenje krivičnih sankcija i novčana kazna u iznosu od 4.000€ (četirihiljade eura), kao sporedna kazna, koju je optuženi dužan platiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice i to na račun budžeta Crne Gore broj 832-7113-04, a ukoliko optuženi novčanu kaznu ne plati u roku, sud će novčanu kaznu zamijeniti kaznom zatvora, tako što će za svakih započetih 25,00 (dvadesetpet) eura novčane kazne odrediti jedan dan kazne zatvora, s tim da kazna zatvora ne može biti duža 6 (šest) mjeseci.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice, na ime paušala Višem državnom tužilaštvu u Podgorici, uplati iznos od 50,00 eura, na račun Vrhovnog državnog tužilaštva broj 832-1187-31 i iznos od 50,00 eura na ime paušala Višem sudu u Podgorici, na broj žiro računa 832-7113-04, sve u roku od 15 dana od dana pravosnažnosti presude donijete na osnovu sporazuma o priznanju krivice
Na osnovu čl. 75. u vezi čl. 300. st. 7. Krivičnog zakonika Crne Gore, optuženom se izriče
MJERA BEZBJEDNOSTI
ODUZIMANJE PREDMETA
ODUZIMA SE opojna droga marihuana u količini od 43,67 grama, koja opojna droga se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

O b r a z l o ž e nj e
Optužnicom Višeg gržavnog tužilaštva u Podgorici Kt.br. 224/20 od 03.12.2020. godine, optuženom R.E., stavljeno je na teret izvršenje produženog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. u vezi čl. 49. Krivičnog zakonika Crne Gore.

Dana 19.01.2021. godine, Više državno tužilaštvo u Podgorici, dostavilo je sudu, zapisnik o pregovaranju, zapisnik i sporazum o priznanju krivice.

Na ročištu za razmatranje sporazuma, održanom dana 02.02.2021. godine, sud je na saglasan predlog stranaka pročitao dokaze predložene optužnicom i to: zapisnik o pretresanju stana i drugih prostorija Uprave policije - CB Bar broj 215/20-3-724, potvrdu o privremeno oduzetim predmetima Uprave policije - CB Bar broj 215/20-3-724, na ime R.E., službenu zabilješku Uprave policije - CB Bar od 19.10.2020. godine, dvije službene zabilješke Uprave policije - CB Bar od 06.05.2019. godine, potvrdu o privremeno oduzetim predmetima Uprave policije - CB Bar od 06.05.2019. godine, na ime Lj.N., potvrdu o vraćanju privremeno oduzetih predmeta Uprave policije - CB Bar broj 240/19-275/17 od 07.05.2019.godine, potvrdu o privremeno oduzetim predmetima Uprave policije - CB Bar od 06.05.2019. godine na ime B.T., dvije službene zabilješke Uprave policije - CB Bar broj 240/19-275/499 od 22.10.2019. godine, potvrdu o privremeno oduzetim predmetima Uprave policije - CB Bar od 22.10.2019. godine na ime Š.I., izvještaj o hemijskom vještačenju Forenzičkog centra u Danilovgradu br. 2834/20 od 24.11.2020. godine i izvršio uvid u fotodokumentaciju koja je sastavni dio izvještaja, izvod iz kaznene evidencije za optuženog R.E., Ministarstva prave Crne Gore broj 05/2-041-15825/20 od 29.12.2020. godine, zapisnik o pregovararanju Kt.(sp)br. 4/21 od 19.01.2021. godine, zapisnik o priznanju krivice Kt.(sp)br. 4/21 od 19.01.2021. godine i sporazum o priznanju krivice Kt.(sp)br. 4/21 od 19.01.2021.godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državna tužiteljka pružila dovoljno dokaza o krivici optuženog, te da je optuženi izvršio produženo krivično djelo neovlašena proizvodnja, držanje i stavljanje u promet opojnih droga iz čl. 300. st.1. u vezi čl. 49. Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog, sud je najprije u smislu čl. 42. Krivičnog zakonika Crne Gore, cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti) u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani optuženog cijenio njegovu mladost (1995.godište), njegov raniji život tj. neosuđivanost, a što je sud utvrdio iz izvoda iz Kaznene evidencije za optuženog, te priznanje izvršenja krivičnog djela, prihvatanje krivice i iskreno kajanje za učinjeno krivično djelo, što je dovelo do efikasnosti okončanja postupka, dok otežavajućih okolnosti nije bilo, pa je po ocjeni suda kazna zatvora u trajanju od 6 (šest) mjeseci, kao glavna kazna i novčana kazna u iznosu od 4.000 (četirihiljade) eura, kao sporedna kazna, srazmjerna stepenu krivice optuženog i težini počinjenog krivičnog djela, te da će se istim postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta i to opojne droge marihuane u količini od 43,67 grama, a koja droga se ima uništiti po pravosnažnosti presude donijete na osnovu sporazuma o priznanju krivice.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao i na plaćanje troškova krivičnog postupka, koji troškovi se odnose na ime paušala Višem državnom tužilaštvu u Podgorici i sudskog paušala Višem sudu u Podgorici, iznos od po 50,00 eura, a shodno zaključenom sporazumu o priznanju krivice, koje troškove je optuženi dužan platiti u roku od 15 dana od dana pravosnažnosti presude donijete na osnovu sporazuma o priznanju krivice.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 02.02.2021.godine
Zapisničar S u d i j a
Novčić Slobodanka,s.r Tabaš Predrag,s.r
PRAVNA POUKA
Protiv ove presude nije dozvoljena žalba
Tačnost otpravka ovjerava namještenik suda
Novčić Slobodanka