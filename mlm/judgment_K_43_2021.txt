K.br. 43/21
U IME CRNE GORE
OSNOVNI SUD U PODGORICI, po sudiji Đuković Goranu, uz učešće namještenika suda Radević Sanje kao zapisničara, u krivičnom predmetu protiv okrivljenog M. A. koga brani branilac M. V., zbog krivičnog djela teško djelo protiv bezbjednosti javnog saobraćaja iz člana 348 stav 1 u vezi člana 339 stav 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 14.04.2021. godine, donio je

P R E S U D U
Okrivljeni:

M. A., zvani A., sa JMB xxxxxxxxxxxxx, od oca N. i majke V., rođene M., rođen xx.xx.19xx. godine u Podgorici, sa prebivalištem u Podgorici, Ulica X p. br. xx, crnogorski državljanin, nezaposlen, oženjen, otac dvoje maloljetne djece, pismen, sa završenom visokom školom, srednjeg imovnog stanja, osuđivan presudom Osnovnog suda u Podgorici K. br. 39/2016 od 11.10.2016. godine za krivično djelo nedavanje izdržavanja iz člana 221 stav 1 Krivičnog zakonika Crne Gore, kojom mu je izrečena uslovna osuda kojom je prethodno utvrđena kazna zatvora u trajanju od 3 mjeseca i istovremeno određeno da se utvrđena kazna neće izvršiti ukoliko okrivljeni ne izvrši novo krivično djelo u roku od 2 godine po pravosnažnosti presude i presudom Osnovnog suda u Podgorici K.br. 650/08 od 17.03.2009. godine za krivično djelo teška tjelesna povreda iz člana 151 stav 1 Krivičnog zakonika Crne Gore, kojom mu je izrečena uslovna osuda kojom je prethodno utvrđena kazna zatvora u trajanju od 3 mjeseca i istovremeno određeno da se utvrđena kazna neće izvršiti ukoliko okrivljeni ne izvrši novo krivično djelo u roku od 2 godine po pravosnažnosti presude,
KRIV JE
Zato što je:

Dana 17. maja 2020. godine, oko 21,00 čas, na magistralnom putu M-2 Podgorica - Kolašin, u mjestu Bioče, Glavni grad Podgorica, ne pridržavajući se saobraćajnih propisa iz člana 27 stav 1 i člana 182 stav 2 Zakona o bezbjednosti saobraćaja na putevima, ugrozio saobraćaj, tako da je doveo u opasnost život i tijelo ljudi, usljed čega je kod oštećene M. L. nastupila teška tjelesna povreda, a kod oštećenog V. M. nastupila laka tjelesna povreda, na način što je upravljajući vozilom marke ''Renault Megane Senic'' registarskih oznaka PG HA xxx, u pijanom stanju, pri koncentraciji od 1,85 promila alkohola u krvi, iz pravca parkinga koji se nalazi ispred restorana ''Mijović'', prethodno se ne uvjerivši se da time neće ometati ostale učesnike u saobraćaju, preduzeo radnju uključivanja u desnu kolovoznu traku magistralnog puta gledano iz pravca Kolašina u pravcu Podgorice, u trenutku kada je naišlo putničko vozilo marke ''Volkswagen'' registarskih oznaka BP BH xxx, kojim je desnom kolovoznom trakom magistralnog puta iz pravca Podgorice u pravcu Kolašina, upravljao M. V., usljed kojih propusta okrivljenog je došlo do kontakta prednjeg dijela putničkog vozila marke ''Volkswagen'' registarskih oznaka BP BH xxx i lijevog bočnog dijela vozila kojim je upravljao okrivljeni, a kojom prilikom su saputnici u vozilu marke ''Volkswagen'' zadobili tjelesne ovrede i to oštećena M. L. tešku tjelesnu povredu u vidu preloma donjeg dijela desne nadlaktične kosti, dok je oštećeni M. V. zadobio laku tjelesnu povredu u vidu krvnog podliva u predjelu korijena nosa ''Diskretan'', pričemu je okrivljeni bio svjestan da ovakvim kršenjem saobraćajnih propisa može ugroziti javni saobraćaj i prouzrokovati zabranjenu posljedicu, pa je na pristao, dok je u odnosu na tjelesne povrede kod oštećenih, ostupao sa svjesnim nehatom, jer je bio svjestan da njegovim radnjama takva posljedica može nastupiti, ali je olako drao da do toga neće doći,
- čime je izvršio krivično djelo teško djelo protiv bezbjednosti javnog saobraćaja iz člana 348 stav 1 u vezi člana 339 stav 1 Krivičnog zakonika Crne Gore.

Pa sud okrivljenom primjenom citiranih zakonskih propisa i člana 3, 4, 5, 13, 15, 32, 42, 45, 46, 52, 53 i 54 Krivičnog zakonika Crne Gore, te člana 226, 229 i 374 Zakonika o krivičnom postupku,
Izriče:

USLOVNU OSUDU

Kojom mu prethodno utvrđuje kaznu zatvora u trajanju od 6 (šest) mjeseci i istovremeno određuje da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.

Obavezuje se okrivljeni da ovom sudu uplati novčani iznos od 328,50 eura na ime troškova krivičnog postupka, kao i novčani iznos od 30,00 eura na ime paušala, sve u roku od 15 dana po pravosnažnosti presude.

O b r a z l o ž e nj e
Optužnicom Osnovnog državnog tužilaštva u Podgorici Kt. br. 1575/20 od 15. decembra 2020. godine okrivljenom M. A., stavljeno je na teret krivično djelo teško djelo protiv bezbjednosti javnog saobraćaja iz člana 348 stav 1 u vezi člana 339 stav 1 Krivičnog zakonika Crne Gore.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma o priznanju krivice, državna tužiteljka Maja Janković podnijela je sudu dokaze koje je prikupila u prethodnom postupku.

Iz sadržine prikupljenih dokaza na koje okrivljeni i njegov branilac nijesu imali primjedbi, sud je zaključio da je državna tužiteljka pružila dovoljno dokaza o krivici okrivljenog M. A. i da je okrivljeni u vrijeme i na način opisan u izreci ove presude, izvršio krivično djelo teško djelo protiv bezbjednosti javnog saobraćaja iz člana 348 stav 1 u vezi člana 339 stav 1 Krivičnog zakonika Crne Gore, a nakon što je okrivljeni u svemu prihvatio sporazum o priznanju krivice.

Odlučujući o vrsti i visini krivične sankcije iz sporazuma o priznanju krivice zaključenog između stranaka, sud je cijenio sve okolnosti iz člana 42 Krivičnog zakonika Crne Gore, koje utiču da ona bude manja ili veća, pa je kao otežavajuću okolnost cijenio raniju osuđivanost okrivljenog, što je utvrdio iz izvoda iz KE za okrivljenog, kao i u okviru povrede i ugrožavanja zaštitnog dobra činjenicu da je oštećena L. M. zadobila tešku tjelesnu povredu, a oštećeni M. V. laku tjelesnu povredu, a koja laka tjelesna povreda prelazi mjeru koja je potrebna za postojanje predmetnog krivičnog djela, dok je kao naročito olakšavajuću okolnost cijenio porodične prilike okrivljenog tj. da je oženjen i otac dvoje maloljetne djece, pa je okrivljenom ublažio kaznu shodno članu 45 stav 1 tačka 3 Krivičnog zakonika Crne Gore, poštujući granice ublažavanja kazne iz člana 46 stav 1 tačka 4 Krivičnog zakonika Crne Gore kojim je propisano da se za krivično djelo za koje je kao najmanja mjera kazne propisan zatvor od jedne godine, kazna može ublažiti do tri mjeseca zatvora, pa je okrivljenom izrekao uslovnu osudu kojom mu je prethodno utvrdio kaznu zatvora u trajanju od 6 (šest) mjeseci i istovremeno odredio da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo, nalazeći da nije nužno radi krivičnopravne zaštite da okrivljeni efektivno izdržava kaznu zatvora, već će se upozorenjem uz prijetnju kaznom u dovoljnoj mjeri uticati na okrivljenog da ubuduće ne vrši krivična djela, čima se ima sa uspjehom ostvariti svrha uslovne osude iz člana 52 stav 2 Krivičnog zakonika Crne Gore u okviru opšte svrhe propisivanja i izricanja krivičnih sankcija iz člana 4 stav 2 Krivičnog zakonika Crne Gore.

Imajući u vidu da je okrivljeni oglašen krivim, sud je okrivljenog obavezao, na osnovu člana 229 stav 1 Zakonika o krivičnom postupku, da uplati novčani iznos od 382,50 eura na ime troškova krivičnog postupka, kao i novčani iznos od 30,00 eura na ime paušala, koji iznos je određen shodno trajanju krivičnog postupka, njegovoj složenosti i imovnom stanju okrivljenog. Troškovi krivičnog postupka odnose se na ime angažovanja vještaka medicinske struke u iznosu od 132,00 eura, na ime angažovanja vještaka saobraćajne struke u iznosu od 82,50 eura i na ime troškova Kliničkog centra Crne Gore u iznosu od 114,00 eura.

Na osnovu izloženog, shodno članu 374 Zakonika o krivičnom postupku, sud je odlučio kao u izreci presude.

OSNOVNI SUD U PODGORICI

Dana, 14.04.2021. godine
SUDIJA
Goran Đuković, s.r.

PRAVNA POUKA:

Protiv ove presude žalba nije dozvoljena.

ZTO: Sanja Radević
DN-a: Po primjerak presude dostaviti:

- ODT-u u Podgorici,
- okrivljenom M. A.,
- braniocu okrivljenog, advokatu V. M.,
- sudskoj praksi,
- -a/-a.

Postupljeno dana:__________________
Namještenik suda:__________________