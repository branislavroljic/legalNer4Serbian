K. br. 517/20
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraja, u krivičnom postupku protiv okrivljenog Ž. T., zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 13.10.2020. godine, donio je
P R E S U D U
Okrivljeni: Ž. T., JMB ..., od oca S. i majke M., rođene J., rođen ... godine u Pog, sa prebivalištem u Pg - Ulica I. G. K. bb, državljanin Crne Gore, razumije crnogorski jezik, koji je i njegov jezik, vlasnik otpada, oženjen, otac troje djece, pismen, završio osnovnu školu, lošeg imovnog stanja, osuđivan presudama Osnovnog suda u Podgorici K. br. 177/92 od 22.10.1992. godine zbog krivičnog djela nedozvoljeno držanje oružja ili eksplozivnih materija iz čl. 217 st. 1 KZ SRCG (uslovna osuda), K. br. 1072/04 od 30.07.2007. godine zbog krivičnog djela šumska krađa iz čl. 136 st. 1 Krivičnog zakonika (uslovna osuda) i K. br. 27/11 od 11.09.2012. godine zbog krivičnog djela šumska krađa iz čl. 324 st. 1 Krivičnog zakonika (30 dana zatvora i novčana kazna u iznosu od 200,00 eura), protiv kojeg se ne vodi postupak za drugo krivično djelo,
Kriv je

Što je:

Dana 22. maja 2020. godine, u Pg, u Ulici I. G. K., svjestan svog djela čije je izvršenje htio i svjestan da je njegovo djelo zabranjeno, neovlašćeno držao vatreno oružje i eksplozivne materije, jer je, suprotno čl. 5 st. 2 u vezi čl. 3 st. 2, čl. 4 st. 3 tač. 1 i čl. 23 st. 3 Zakona o oružju u spavaćoj sobi porodične kuće, u ladici desne natkasne, držao: poluautomatsko kratko vatreno oružje - pištolj marke "Crvena zastava" model 70, kalibra 7,65 mm, fabričkog broja 169273, pripadajući šaržer pištolja, sa šest metaka kalibra 7,65 mm, oznaka PPU.32 AUTO i jedan prazan šaržer, kalibra 7,65 mm, a na natkasni jedan metak kalibra 9 mm, oznake S&B 9x1913 i dva kalibra 7,65 mm, oznaka PPU.32 AUTO, a na lijevoj natkasni jedan metak kalibra 7,65 mm, oznake PPU.32 AUTO, za koje mu nije izdat oružni list za držanje oružja od strane organa državne uprave nadležnog za unutrašnje poslove, dok je, suprotno čl. 37 st. 1 u vezi čl. 38 st. 1 i čl. 3 st. 2 tač. 2 i st. 4 Zakona o eksplozivnim materijama, u pomoćnom objektu pored kuće, u plastičnoj kanti, držao: četiri svežnja sporogorećeg štapina bijele boje, dužine po 50 m, jedan svežanj sporogorećeg štapina bijele boje, dužine 14,85 m, sporogoreći štapin sa izolacijom crvene boje, dužine 21,5 cm, sporogoreći štapin sa izolacijom crne boje, dužine 3,8 m i detonirajući štapin sa izolacijom maslinaste boje, dužine 1,25 m, koje je nabavio bez dozvole za nabavku ministarstva nadležnog za unutrašnje poslove,
- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Pa sud okrivljenog zbog navedenog krivičnog djela, primjenom čl. 4 st. 2, čl. 32, čl. 41 i čl. 42 st. 1 Krivičnog zakonika Crne Gore, te čl. 226, čl. 229, čl. 303 i čl. 374 Zakonika o krivičnom postupku,
O S U Đ U J E
Na kaznu rada u javnom interesu, u trajanju od 300 (tri stotine) časova, a koja kazna će se izvršiti za vrijeme od 6 (šest) mjeseci, s tim što ne može biti duža od 60 (šezdeset) časova u toku 1 (jednog) mjeseca.

Ukoliko okrivljeni ne bude vršio rad u javnom interesu, ova kazna će se zamijeniti kaznom zatvora, tako što će se svakih započetih 60 (šezdeset) časova rada u javnom interesu, zamijeniti kaznom zatvora u trajanju od 1 (jednog) mjeseca.

Na osnovu čl. 75 Krivičnog zakonika Crne Gore prema okrivljenom se izriče:

MJERA BEZBJEDNOSTI
ODUZIMANJE PREDMETA
Oduzima se od okrivljenog pištolj marke "Crvena zastava" model 70, kalibra 7,65 mm, fabričkog broja 169273, pripadajući šaržer pištolja, sa šest metaka kalibra 7,65 mm, oznaka PPU.32 AUTO i jedan prazan šaržer, kalibra 7,65 mm, jedan metak kalibra 9 mm, oznake S&B 9x1913 i dva kalibra 7,65 mm, oznaka PPU.32 AUTO, jedan metak kalibra 7,65 mm, oznake PPU.32 AUTO, četiri svežnja sporogorećeg štapina bijele boje, dužine po 50 m, jedan svežanj sporogorećeg štapina bijele boje, dužine 14,85 m, sporogoreći štapin sa izolacijom crvene boje, dužine 21,5 cm, sporogoreći štapin sa izolacijom crne boje, dužine 3,8 m i detonirajući štapin sa izolacijom maslinaste boje, dužine 1,25 m, kao predmeti upotrijebljeni u izvršenju krivičnog djela.

Obavezuje se okrivljeni da plati po osnovu troškova krivičnog postupka iznos od 112,50 eura, u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Okrivljenom Ž. T. je optužnim predlogom Osnovnog državnog tužilaštva Podgorica Kt. br. 825/20 od 30.06.2020. godine je stavljeno na teret krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Nakon podnošenja optužnog predloga sudu, državni tužilac, okrivljeni i njegov branilac su zaključili sporazum o priznanju krivice dana 30.09.2020. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državni tužilac pružio dovoljno dokaza o krivici okrivljenog, te da je okrivljeni Ž. T. u vrijeme, mjestu i na način opisan u izreci ove presude učinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o kazni iz sporazuma o priznanju krivice, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi kažnjavanju u okviru opšte svrhe propisivanja i izricanja krivičnih sankcija. Sud je pritom imao u vidu olakšavajuće okolnosti koje se nalaze na strani okrivljenog, a koje je cijenio državni tužilac prilikom pregovaranja o vrsti i visini krivične sankcije, i to njegove lične prilike, odnosno činjenicu da je oženjen i otac troje djece, od kojih je jedno maloljetno, da je lošeg imovnog stanja, kao i njegovo držanje nakon učinjenog krivičnog djela izraženo kroz potpuno i jasno priznanje koje je doprinijelo bržem i efikasnijem okončanju krivičnog postupka te iskreno kajanje, dok je kao otežavajuća okolnost cijenjena njegova ranija osuđivanost, ali je sud imao u vidu vrijeme koje je proteklo od poslednje osude.

Okrivljenom je shodno zaključenom sporazumu i shodno čl. 75 Krivičnog zakonika Crne Gore izrečena mjera bezbijednosti - oduzimanje predmeta, pištolja marke "Crvena zastava" model 70, kalibra 7,65 mm, fabričkog broja 169273, pripadajućeg šaržera pištolja, sa šest metaka kalibra 7,65 mm, oznaka PPU.32 AUTO i jednog praznog šaržera, kalibra 7,65 mm, jednog metka kalibra 9 mm, oznake S&B 9x1913 i dva kalibra 7,65 mm, oznaka PPU.32 AUTO, jednog metka kalibra 7,65 mm, oznake PPU.32 AUTO, četiri svežnja sporogorećeg štapina bijele boje, dužine po 50 m, jednog svežnja sporogorećeg štapina bijele boje, dužine 14,85 m, sporogorećeg štapina sa izolacijom crvene boje, dužine 21,5 cm, sporogorećeg štapina sa izolacijom crne boje, dužine 3,8 m i detonirajućeg štapina sa izolacijom maslinaste boje, dužine 1,25 m, kao predmeti koji su upotrijebljeni prilikom izvršenja krivičnog djela.

Okrivljeni je shodno čl. 226 i čl. 229 Zakonika o krivičnom postupku obavezan da plati troškove krivičnog postupka u iznosu od 112,50 €, od čega na ime troškova balističkog vještačenja iznos od 80,50 € i iznos 30,00 € na ime paušalnih troškova, koji je određen prema trajanju i složenosti postupka i imovnom stanju okrivljenog.

Iz navedenih razloga, shodno čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 13.10.2020. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja