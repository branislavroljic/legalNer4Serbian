K. br. 180/19
U IME CRNE GORE
OSNOVNI SUD U PODGORICI, po sutkinji Željki Jovović, uz učešće samostalne referentkinje Danijele Rajković kao zapisničarke, u krivičnom predmetu protiv okrivljenog D. R., zbog krivičnog djela teška krađa iz čl. 240 st. 1 tač. 1 Krivičnog zakonika Crne Gore, po optužnici ODT Podgorica Kt. br. 230/19 od 01. 03. 2019. godine, nakon pravosnažnosti rješenja o usvajanju sporazuma o priznanju krivice, dana 07. 06. 2019. godine donio je

P R E S U D U
Optuženi:

D. R., JMB xxxxxxxxxxxxx, od oca S. i majke S., rođene R., rođen xx. xx. xxxx. godine u P., sa prebivalištem u mjestu rođenja, državljanin Crne Gore, neoženjen, bez djece, po zanimanju automehaničar, završio srednju školu, lošeg imovnog stanja, osuđivan presudama Osnovnog suda u Podgorici K. br. 688/04 od 18. 02. 2008. godine, zbog krivičnog djela teška krađa u pokušaju iz čl. 240 st. 1 u vezi čl. 20 Krivičnog zakonika - izrečena mu uslovna osuda 6 (šest) mjeseci zatvora uslovno na 2 (dvije) godine; Osnovnog suda u Podgorici K. br. 588/06 od 05. 03. 2008. godine, zbog krivičnog djela krađa iz čl. 239 st. 1 Krivičnog zakonika - izrečena mu uslovna osuda 30 (trideset) dana zatvora uslovno na 1 (jednu) godinu; Osnovnog suda u Podgorici K. br. 92/07 od 16. 10. 2008. godine, zbog krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika - osuđen na kaznu zatvora u trajanju od 6 (šest) mjeseci; Osnovnog suda u Podgorici K. br. 1699/08 od 03. 02. 2010. godine, zbog krivičnog djela napad na službeno lice u vršenju službene dužnosti iz čl. 376 st. 3 u vezi st. 1 Krivičnog zakonika - osuđen na kaznu zatvora u trajanju od 6 (šest) mjeseci; Osnovnog suda u Podgorici K. br. 58/14 od 11. 02. 2016. godine, zbog krivičnog djela krađa u pokušaju iz čl. 239 st. 2 u vezi st. 1 u vezi čl. 23 st. 2 Krivičnog zakonika Crne Gore - osuđen na kaznu zatvora u trajanju od 4 (četiri) mjeseca
Kriv je

Što je:

Dana 17. 02. 2019. godine, oko 04:00 časova, u Ulici Nova Dalmatinska, u Podgorici, svjestan svog djela, čije je izvršenje htio i znajući da je njegovo djelo zabranjeno, obijanjem, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što je podesnim sredstvom obio ulazna vrata stambeno poslovnog objekta u izgradnji, vlasništvo oštećenog "Euro Zox", a zatim iz istog oduzeo i prisvojio dva upakovana bojlera marke "Ariston" ukupne vrijednosti 210,66 eura, vlasništvo oštećenog,
- čime je izvršio krivično djelo teška krađa iz čl. 240 st. 1 tač. 1 Krivičnog zakonika Crne Gore.

Pa sud okrivljenog na osnovu čl. 4 st. 2, 32, 33, 36, 42 st. 1 i čl. 51 Krivičnog zakonika Crne Gore, te čl. 226, 227, 229 i 374 st. 1 Zakonika o krivičnom postupku,
O S U Đ U J E
Na kaznu zatvora u trajanju od 1 (jedne) godine, u koju kaznu se uračunava vrijeme provedeno u pritvoru od 17. 02. 2019. godine, od 10:00 časova, pa nadalje.

Obavezuje se okrivljeni da plati na ime troškova krivičnog postupka iznos od 90,50 eura, u roku od 15 dana po pravosnažnosti presude, pod prijetnjom prinudnog izvršenja, te da plati troškove na ime nagrade braniteljki postavljenoj po službenoj dužnosti, o kojima će sud odlučiti posebnim rješenjem, shodno čl. 227 st. 2 Zakonika o krivičnom postupku.

O b r a z l o ž e nj e
Osnovno državno tužilaštvo u Podgorici je optužnicom Kt. br. 230/19 od 01. 03. 2019. godine stavilo na teret okrivljenom D. R., izvršenje krivičnog djela teška krađa iz čl. 240 st. 1 tač. 1 Krivičnog zakonika Crne Gore.

Nakon podnošenja optužnice sudu, državna tužiteljka u ODT-u, okrivljeni i njegova braniteljka su zaključili sporazum o priznanju krivice dana 13. 05. 2019. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupila tužiteljka, a koji se nalaze u spisima predmeta.

Iz sadržine prikupljenih dokaza, sud je zaključio da je državna tužiteljka pružila dovoljno dokaza o krivici okrivljenog D. R. i da je okrivljeni u vrijeme, mjesto i na način opisan u izreci presude učinio krivično djelo teška krađa iz čl. 240 st. 1 tač. 1 Krivičnog zakonika Crne Gore.

Odlučujući o kazni iz sporazuma o priznanju krivice, zaključenog između stranaka i braniteljke, u koju kaznu je shodno čl. 51 Krivičnog zakonika Crne Gore, uračunato vrijeme provedeno u pritvoru, sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi izricanja krivičnih sankcija, imajući pritom u vidu olakšavajuće okolnosti koje stoje na strani okrivljenog, a koje je cijenila državna tužiteljka prilikom pregovaranja o kazni, ispoljene u lošem imovnom stanju, stav oštećenog koji se nije pridružio krivičnom gonjenju, dok je kao otežavajuća okolnost cijenjena činjenica da je okrivljeni ranije osuđivan, pa će se i po nalaženju ovog suda sa kaznom zatvora u trajanju od 1 (jedne) godine na okrivljenog u dovoljnoj mjeri uticati da ubuduće ne vrši krivična djela, čime će biti ostvarena svrha kažnjavanja iz čl. 32 Krivičnog zakonika Crne Gore u vezi sa opštom svrhom propisivanja i izricanja krivičnih sankcija u smislu čl. 4 st. 2 Krivičnog zakonika Crne Gore.

Okrivljeni je, shodno čl. 226 i 229 Zakonika o krivičnom postupku, obavezan da plati troškove krivičnog postupka u ukupnom iznosu od 90,50 eura, koji troškovi se odnose na ime angažovanja vještaka ekonomsko-finansijske struke, iznos od 60,50 eura, te na ime sudskog paušala, kao dijela troškova krivičnog postupka, iznos od 30,00 eura, koji iznos je odmjeren shodno dužini trajanja postupka, složenosti predmeta i imovinskim prilikama okrivljenog, kao i da plati troškove na ime nagrade braniteljki postavljenoj po službenoj dužnosti, o kojima će sud odlučiti posebnim rješenjem, shodno čl. 227 st. 2 Zakonika o krivičnom postupku.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 07. 06. 2019. godine.

ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković
ZAPISNIČARKA SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Okrivljenom i braniteljki adv. A.J.,
- a/a
Postupljeno dana __________________
Namještenik suda __________________