K.br. 45/18
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, sa zapisničarom Milijanom Minić, u krivičnom predmetu okrivljenog M. R., zbog krivičnih djela teška tjelesna povreda iz čl. 151.st.1. Krivičnog zakonika, u sticaju sa krivičnim djelom zlostavljanje iz čl.166 a st.2. u vezi st.1. Krivičnog zakonika, po optužnom predlogu Osnovnog državnog tužilaštva u B. Kt.br. ... od 14.03.2018. godine, dana 02.04.2018. godine donio je

P R E S U D U
Okrivljeni M. R., JMBG ..., od oca R.i majke K., rođene K., rođen 26.08.1987. godine u B. P., sa prebivalištem u B., naselje Š., državljanin C.G., razveden otac dvoje djece, pismen, sa završenom srednjom školom,srednjeg imovnog stanja, neosuđivan,
KRIV JE
Što je:

Dana 12. aprila 2017.godine, oko 01,30 časova, u B., u naselju Š. i službenim prostorijama CB B., svjestan svojih djela čija izvršenja je htio i znajući da su njegova djela zabranjena, drugog teško tjelesno povrijedio i kao službeno lice - policijski službenik Uprave policije CB B., u vršenju službe zlostavljao oštećenog M. A. na način što je u naselju Š., prilikom preduzimanja službene radnje lišavanja slobode oštećenom zadao više udaraca šakama u predjelu glave i tijela, a potom nakon što je priveden u službene prostorije CB B. istom ponovo zadao više udaraca šakama u predjelu glave i tijela, kojom prilikom je oštećeni zadobio tešku tjelesnu povredu u vidu nagnječenja donje usne praćenog prelomom drugog zuba u donjoj vilici sa desne strane i rasklaćenjem porculanskog zubnog mosta u gornjoj vilici za prva dva sekutića i drugi sekutić sa desne strane, nagnječenja u predjelu kapaka desnog oka i desne arkade, nagnječenja u desnom sljepoočnom predjelu, nagnječenja u desnoj polovini tjemenog predjelu, nagnječenja u predjelu lijeve arkade, ogrebotine u desnoj polovini potiljačnog predjela, nagnječenja u predjelu lijeve bočne strane grudnog koša, oguljotine u desnom podlopatičnom predjelu, oguljotine u međulopatičnom i desnom lopatičnom predjelu, oguljotine u predjelu zadnje strane vrata, oguljotine u predjelu spoljašnje strane lijevog ramena, oguljotine u predjelu spoljašnje strane lijeve nadlaktice, oguljotine u lijevom lopatičnom predjelu, oguljotine u predjelu unutrašnje strane lijeve noge, i krvnog podliva u predjelu unutrašnje strane desne potkoljenice u donjoj trećini,
-čime je izvršio krivično djelo teška tjelesna povreda iz čl.151 st.1 Krivičnog zakonika Crne Gore u sticaju sa krivičnim djelom zlostavljanje iz čl.166a st.2 u vezi st.1 Krivičnog zakonika Crne Gore.

Pa mu sud primjenom čl. 4, 32, 36, 42, 48, 52, 53, 54 Krivičnog zakonika i čl. 369,370 i 374 ZKP-a Crne Gore,
UTVRĐUJE
Za krivično djelo teška tjelesna povreda iz čl.151 st.1 Krivičnog zakonika Crne Gore kaznu zatvora u trajanju od 6 (šest) mjeseci,
Za krivično djelo zlostavljanje iz čl.166a st.2 u vezi st.1 Krivičnog zakonika Crne Gore, kaznu zatvora u trajanju od 6 (šest) mjeseci,
Pa mu primjenom citiranih zakonskih propisa i z r i č e
USLOVNU OSUDU

Kojom mu utvrđuje jedinstvenu kaznu zatvora u trajanju od 11 (jedanaest) mjeseci i istovremeno određuje da se kazna neće izvršiti ukoliko okrivljeni u roku od 2 (dvije) godine ne izvrši novo krivično djelo.

Okrivljeni je dužan da plati troškove krivičnog postupka na ime sudskog paušala iznos od 30 eura, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom Osnovnog državnog tužilaštva u B. Kt.br. ... od 14.03.2018. godine stavljeno je na teret okrivljenom krivično djelo teška tjelesna povreda iz čl.151.st.1.Krivičnog zakonika, u sticaju sa krivičnim djelom zlostavljanje iz čl.166 a st.2. u vezi st.1.Krivičnog zakonika.

Utvrđujući da li postoji dovoljno dokaza o krivici okrivljenog za predmetna krivična djela, sud je na ročištu za razmatranje sporazuma, pročitao zapisnik o saslušanju okrivljenog, iskaz oštećenog M. A., svjedoka H. A. i svjedoka K. S. iz prethodnog postupka, izvršen je uvid u medicinsku dokumentaciju na ime oštećenog M. A., pročitani su nalaz i mišljenje vještaka med.struke R. N. KT br. ... od 09.03.2018. godine i izvod iz kaznene evidencije registra kaznenih evidencija Ministarstva pravde, za okrivljenog pribavljen putem Prisa od 02.04.2018.godine, broj KE ....

Iz sadržine prikupljenih dokaza, na koje okrivljeni i njegov branilac nisu imali primjedbe, sud je zaključio da je Državni tužilac pružio dovoljno dokaza o krivici okrivljenog M. R., odnosno da je okrivljeni u vrijeme i na način opisan u izreci ove presude izvršio krivično djelo teška tjelesna povreda iz čl.151.st.1.Krivičnog zakonika, u sticaju sa krivičnim djelom zlostavljanje iz čl.166 a st.2. u vezi st.1.Krivičnog zakonika, za koja ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o krivičnoj sankciji iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Ovo iz razloga što je okrivljeni razveden, otac dvoje djece, do sada nije osuđivan, a na njegovoj strani nije bilo otežavajućih okolnosti. Ocijenjeno je da prema okrivljenom nije potrebno izricanje efektivne kazne zatvora, već da će se izricanjem uslovne osude u potpunosti postići svrha izricanja uslovne osude i na taj način dovoljno uticati na okrivljenog da u buduće ne vrši krivična djela.

Okrivljeni je dužan da shodno čl.229 ZKP-a plati paušal u iznosu od 30 eura, u roku od 15 dana od dana pravosnažnosti presude.

Sa iznijetih razloga, a na osnovu čl. 303 st.1 ZKP-a, odlučeno je kao u izreci presude.

OSNOVNI SUD U BARU

Dana 02.04.2018. godine
Zapisničar S U D I J A
Milijana Minić Goran Šćepanović
PRAVNA POUKA: Protiv ove presude žalba nije dozvoljena.

DN-a: 1 x ODT, 1x okrivljenom i braniocu, 1 x oštećenom nakon pravosnažnosti, u spise