U IME CRNE GORE
K.br. 133/18
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog R. P., koga brane L. D. i P. Z., advokati iz P..., zbog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore, po optužnici Višeg državnog tužioca u Podgorici Kt.br. 185/18 od 05.11.2018. godine, koju je na ročištu povodom odlučivanja o sporazumu o priznanju krivice zastupala Tanja Čolan Deretić - državna tužiteljka u Višem državnom tužilaštvu u Podgorici, nakon donesenog rješenja o usvajanju sporazuma o priznanju krivice, dana 19.03.2019. godine, donio je
P R E S U D U
Optuženi:

R. P., JMBG ..., od oca Z. i majke N., rođene Ž., rođen .... godine u G..., Nj..., stalno nastanjen u P..., Z..., J... Đ... ..., državljanin Crne Gore, pismen, završio osnovnu školu, nezaposlen, neoženjen, bez djece, lošeg imovnog stanja, po sopstvenom kazivanju osuđivan zbog krivičnog djela krađa, u pritvoru od 15.10.2018. godine od 15,00 časova
KRIV JE
Zato što je:

Dana 15. oktobra 2018. godine u P..., u svom stanu u ulici J... Đ... ... i u svom vozilu neovlašćeno radi prodaje držao opojnu drogu heroin, a u vozilu i opojnu drogu buprenofrin - supstance proglašene za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga ("Sl.list CG" br. 41/18 od 28.06.2018. godine), iako je bio svjestan da postupa neovlašćeno i protivpravno, pa je to i htio, na način što je u putničkom motornom vozilu marke "WV Polo", reg. oznaka PG DZ 700 držao 45 PVC pakovanja heroina ukupne neto mase 6,750 grama i jednu tabletu buprenofrina neto mase 0,109 grama, a u stanu 517 manjih PVC pakovanja heroina ukupne neto mase 105,653 grama, jedno veće PVC pakovanje heroina neto mase 42,535 grama i jedno pakovanje heroina u papirnoj kesi neto mase 0,390 grama, koja opojna droga je bila namijenjena daljoj neovlašćenoj prodaji, a koju opojnu drogu su ovlašćeni policijski službenici prilikom pretresa prevoznog sredstva, stana i drugih prostorija pronašli i oduzelu kao i jednu vagu za precizno mjerenje na kojoj se nalaze tragovi heroina, jedno PVC pakovanje paracetamola i kofeina neto mase 44,261 grama i novac koji potiče od prodaje opojne droge u iznosu od 620,00 eura i 82,00 američka dolara,
- čime je izvršio krivično djelo – neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Pa ga je sud primjenom citiranih zakonskih odredbi, te odredbi čl. 32, 33, 34, 36, 39, 42,. i 51., Krivičnog zakonika Crne Gore, te odredbi čl. 226, 229, 303. i 374. Zakonika o krivičnom postupku
O S U Đ U J E
Na kaznu zatvora, kao glavnu kaznu, u trajanju od 2 (dvije) godine i 4 (četiri) mjeseca, u koju kaznu mu se uračunava vrijeme provedeno u pritvoru počev od 15.10.2018. godine od 15,00 časova, pa nadalje i novčanu kaznu, kao sporednu kaznu, u iznosu od 10.000,00€ (deset hiljada eura), koju je optuženi dužan platiti u roku od 3 (tri) mjeseca po pravosnažnosti presude donijete na osnovu sporazuma o priznanju krivice, na račun Budžeta Crne Gore broj 832-7113-04, s tim što ako optuženi ne plati novčanu kaznu u određenom roku, sud će novćanu kaznu zamijeniti kaznom zatvora, tako što će za svakih započetih 25,00€ (dvadesetpet eura) novčane kazne odrediti jedan dan kazne zatvora, s tim da kazna zatvora ne može biti duža od 1 (jedne) godine.

Na osnovu čl. 75. u vezi čl. 300. st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMETA
ODUZIMAJU SE opojne droge i to: heroina ukupne neto mase 155,328 grama, buprenofrin neto mase 0,109 grama, paracetamol i kofeina ukupne neto mase 44,261 grama i digitalnu vagu za precizno mjerenje, koja se ima uništiti po pravosnažnosti presude donijete na osnovu sporazuma o priznanju krivice, kao predmet upotrebljen za izvršenje krivičnog djela.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice, uplati iznos od 100,00€, na račun Vrhovnog državnog tužilaštva broj 832-1187-31, u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br. 185/18 od 05.11.2018. godine, optuženom R. P., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore.

Dana 14.03.2019. godine, Više Državno tužilaštvo dostavilo je sudu, zapisnik, zapisnik o pregovaranju i sporazum o priznanju krivice.

Na ročištu za razmatranje sporazuma, održanom dana 18.03.2019.godine, sud je pročitao dokaze predložene optužnicom i to: Zapisnik o pretresanju stana i drugih prostroja UP Odsjek za borbu protiv drogem Grupa za suzbijanje droga Podgorica, broj Ku. 811/18 od 15.10.2018. godine, 4 (četiri) potvrde o privremeno oduzetim predmetima Uprave policije SKP, Grupa za suzbijanje droge Podgorica, Ku.br. 811/18 od 15.10.2018. godine, Izvještaj Forenzičkog centra Danilovgrada broj 4505/18 od 30.10.2018. godine o hemijskoj analizi i izvršio uvid u fotodokumentaciju koja je sastavni dio izvještaja, pročitao Zapisnik Kt.(sp)br. 60/19, Zapisnik o pregovaranju Kt.(sp) br. 60/19 i Sporazum o priznanju krivice Kt.(sp) br. 60/19 svi od 14.03.2019. godine.

Iz sadržine pročitanih dokaza, na koje optuženi i njegovi branioci nijesu imali primjedbi, sud zaključuje da je državni tužilac pružio dovoljno dokaza o krivici optuženog, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora, kao glavna kazna, u trajanju od 2 (dvije) godine i 4 (četiri) mjeseca i novčana kazna, kao sporedna kazna, u iznosu od 10.000,00€ (deset hiljada eura), srazmjerna stepenu krivice optuženog i težini počinjenog krivičnog djela, a posebno kada se ima u vidu, priznanje izvršenja krivičnog djela i izraženo kajanje zbog izvršenja istog, te da će se i istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanja predmeta, pa je od optuženog oduzeta opojna droga heroin ukupne neto mase 155,328 grama, jednu tabletu buprenofrina neto mase 0,109 grama, jedno pakovanje PVC sa sadržajem paracetamola i kofeina neto mase 44,261 grama i digitalnu vagu za precizno mjerenje, a koja droga se ima uništiti po pravosnažnosti presude donijete na osnovu sporazuma o priznanju krivice.

Kako je optuženi oglašen krivim, sud ga je shodno čl. 226. i 229. Zakonika o krivičnom postupku, obavezao na plaćanje troškova krivičnog postupka, paušala u iznosu od 100,00 eura, koje je optuženi dužan uplatiti na račun Vrhovnog državnog tužilaštva Crne Gore, na broj žiro računa 832-1187-31, u roku od 15 dana po pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u dispozitivu presude.

VIŠI SUD U PODGORICI
Dana, 19.03.2019.godine
Zapisničar S U D I J A
Novčić Slobodanka s.r. Predrag Tabaš s.r.

PRAVNA POUKA
Protiv ove presude nije dozvoljena žalba
Tačnost otpravka tvrdi i ovjerava službenik suda
Novčić Slobodanka