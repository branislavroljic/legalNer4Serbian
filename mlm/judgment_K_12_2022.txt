K. br. 12/22
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv optuženog Ž. Ć., zbog krivičnog djela falsifikovanje novca iz čl. 258 st. 2 Krivičnog zakonika Crne Gore, nakon glavnog pretresa održanog 07.02.2022. godine, u prisustvu državne tužiteljke Maje Knežević, optuženog i njegovog branioca adv. B. K., istog dana izrekao je i objavio,
P R E S U D U
Optuženi: Ž. Ć., JMB xxxxxxxxxxxxx, od oca B. i majke B., rođene Ž., rođen xx.xx.19xx. godine u Cetinju, sa prebivalištem u D. - P. bb, državljanin Crne Gore, razumije crnogorski jezik, koji je i njegov jezik, monter, neoženjen, bez djece, pismen, završio srednju školu, srednjeg imovnog stanja, neosuđivan, protiv koga se ne vodi postupak za drugo krivčno djelo, lišen slobode u periodu od 26.11.2021. godine u 23.00 časa do 27.11.2021. godine u 16.31 časova.

Kriv je

Što je:

Tokom oktobra 2021. godine, svjestan svog djela čije je izvršenje htio, znajući da je njegovo djelo zabranjeno, pribavio i držao lažan novac - novčanicu u apoenu od 50 eura serijskog broja UU1186165444, a potom označenu novčanicu kao lažan novac stavio u opticaj dana 25.11.2021. godine, na način što je novčanicu predao izvjesnoj B. koja je potom, istog dana u Pekari "As", koja se nalazi u Podgorici, u blizini TC "Gintaš" tom novčanicom ne znajući da se radi o falsifikatu, zaposlenoj radnici u označenoj pekari, za izvršene usluge predala navedenu novčanicu,
- čime je izvršio krivično djelo falsifikovanje novca iz čl. 258 st. 2 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 45 st. 1 tač. 3, čl. 46 st. 1 tač. 3, čl. 51 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 1 (jedne) godine, u koju se uračunava vrijeme lišenja slobode u periodu od 26.11.2021. godine u 23.00 časa do 27.11.2021. godine u 16.31 časova, i istovremeno određuje da se ona neće izvršiti, ako optuženi u roku od 3 (tri) godine po pravosnažnosti presude ne učini novo krivično djelo.

Obavezuje se optuženi da plati na ime troškova krivičnog postupka iznos od 50,00 €, u roku od 15 dana od dana pravosnažnosti presude, pod prijetnjom izvršenja.

Na osnovu čl. 75 i čl. 258 st. 5 Krivičnog zakonika Crne Gore optuženom se izriče
MJERA BEZBJEDNOSTI
ODUZIMANJE PREDMETA
Od optuženog Ž. Ć. trajno se oduzima novčanic u apoenu od 50 eura, serijskog broja UU1186165444, kao predmet izvršenja krivičnog djela.

O b r a z l o ž e nj e
Optuženom Ž. Ć. je optužnicom Osnovnog državnog tužilaštva u Podgorici Kt. br. 1728/21 od 13.12.2022. godine stavljeno na teret krivično djelo falsifikovanje novca iz čl. 258 st. 2 Krivičnog zakonika Crne Gore.

Optuženi je u odbrani datoj u izviđaju i na glavnom pretresu saglasno priznao krivično djelo i svoju krivicu.

Nakon objave presude optuženi i državna tužiteljka su se odrekli prava na žalbu.

Prilikom odluke o krivičnoj sankciji, sud je u smislu čl. 42 st. 1 Krivičnog zakonika Crne Gore, cijenio sve okolnosti koje su od uticaja na njen izbor i visinu, pa je na strani optuženog, kao olakšavajuće okolnosti cijenio njegovo držanje nakon učinjenog krivičnog djela izraženo kroz jasno i potpuno priznanje i iskreno kajanje zbog učinjenog krvičnog djela, kao i činjenicu da je u potpunosti nadoknadio pričinjenu štetu, te njegov raniji život, odnosno neosuđivanost, a što je utvrđeno iz izvoda iz kaznenih evidencija Ministarstva pravde, ljudskih i manjinskih prava KE 38/22 od 14.01.2022. godine. Cijeneći navedene olakšavajuće okolnosti kao naročito olakšavajuće okolnosti, sud je primjenom čl. 45 st. 1 tač. 3 u vezi sa čl. 46 st. 1 tač. 3 Krivičnog zakonika Crne Gore optuženom ublažio kaznu ispod granice zakonskog minimuma, utvrđujući mu kaznu zatvora u trajanju od jedne godine, a nakon toga je, shodno čl. 53 i čl. 54 Krivičnog zakonika Crne Gore optuženom izrekao uslovnu osudu, nalazeći da prema optuženom nije nužno primjeniti kaznu radi krivičnopravne zaštite, te da će se i upozorenjem uz prijetnju kaznom zatvora u trajanju od jedne godine i vremenom provjeravanja u periodu od tri godine u dovoljnoj mjeri uticati na optuženog da više ne vrši krivična djela, jer isti nije duboko kriminalno strukturisana ličnost, na šta upućuje njegovo držanje nakon učinjenog krivičnog djela, odnosno njegovo kajanje koje je po ocijeni suda zaista iskreno. Ovakvom mjerom upozorenja će se po ocjeni suda u odnosu na optuženog u potpunosti ostvariti svrha izricanja uslovne osude propisana čl. 52 st. 2 Krivičnog zakonika Crne Gore, a u okviru opšte svrhe izricanja i propisivanja krivičnih sankcija iz čl. 4 st. 2 Krivičnog zakonika Crne Gore.

U utvrđenu kaznu zatvora je shodno čl. 51 st. 1 Zakonika o krivičnom postupku uračunato vrijeme lišenja slobode na način kako je to predstavljeno u izreci presude.

Shodno čl. 75 i čl. 258 st. 5 Krivičnog zakonika Crne Gore optuženom je izrečena mjera bezbjednosti oduzimanje predmeta kojom mu je trajno oduzet lažan novac, odnosno falsifikovana novčanica u apoenu od 50,00 eura, serijskog broja UU1186165444.

Shodno čl. 226 i čl. 229 Zakonika o krivičnom postupku optuženi je obavezan da na ime paušalnih troškova krivičnog postupka plati iznos od 50,00 €, koji je određen prema trajanju i složenosti postupka i imovnom stanju optuženog.

Imajući u vidu navedeno, a primjenom čl. 374 Zakonika o krivičnom postupku, odlučeno je kao u izreci presude.

Pisano izrađena presuda ne sadrži sve podatke iz čl. 379 st. 6, 7 i 8 Zakonika o krivčinom postupku, shodno članu 383 st. 5 Zakonika o krivičnom postupku.

OSNOVNI SUD U PODGORICI

Dana, 07.02.2022. godine
ZAPISNIČARKA S U D I J A
Edina Kraja Rade Ćetković
DN-a: Po primjerak presude dostaviti:

- ODT Podgorica,
- Optuženom,
- Braniocu optuženog,
- a/a.

Postupljeno dana ________________
Namještenik suda_________________