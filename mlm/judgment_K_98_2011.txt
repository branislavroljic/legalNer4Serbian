K.br.98/11
U IME CRNE GORE
OSNOVNI SUD U BIJELOM POLJU, po sudiji pojedincu Raičević Violeti uz učešće namještenika suda Joksimović Ljiljane kao zapisničara u krivičnom predmetu protiv okrivljenog P.S.a iz Bijelog Polja, zbog krivičnog djela povreda prava iz rada iz čl.224.KZ u sticaju za krivičnim djelom prevara iz čl.244 KZ , po optužnici oštećenih kao tužilaca Ć.S.i dr. iz B.Polja od 22.04.2010.godine, izmijenjenoj dana 25.10.2010.godine, nakon održanog usmenog glavnog i javnog pretresa u prisustvu punomoćnika oštećenih kao tužilaca adv. P.O.a, okrivljenog P.S.a i njegovog branioca adv. Š.R.a, dana 02.09.2011.godine donio je i javno objavio:

P R E S U D U
Okrivljeni P.S., od oca R., majke F., rodjen ....godine u B.Polju sa prebivalištem u ul."O." br.23 naselje Ć., po zanimanju ekonomista, završio ekonomski fakultet, oženjen otac četvoro djece, zaposlen, srednjeg imovnog stanja.

- na osnovu čl.373. tač.2. Zakonika o krivičnom postupku
OSLOBADJA SE OD OPTUŽBE
Da je:

Povrijedio prava radnika i to oštećenih kao tužilaca iz radnog odnosa u toku 2008.godine, obećavajući im zaradu od 150 € mjesečno prije sklapanja ugovora o radu a isplaćivao istu zaradu neredovno od 50 € do 100 €, uz obećanje da će sva dugovanja isplatiti kad se za to steknu uslovi, i na kraju su oštećeni kao tužioci zbog nepoštovanja zakona o radu i opšteg Koletivnog ugovora od strane okrivljenog kao direktora D. "M. S.a" - Bijelo Polje, dovedeni u situaciju da ne mogu ostvariti osnovna prava iz radnog odnosa, i na taj način povrijedio prava oštećenih iz radnog odnosa i doveo ih u zabludu da će im zarada biti plaćena, tako da su isti vjerujući u obećanja okrivljenog uložili u proizvodnju D. " M. S.a" Bijelo Polje svoj više mjesečni rad koji im je na kraju ostao neplaćen.

- čime bi izvršio krivično djelo povreda prava iz rada iz čl.224.Krivičnog zakonika u sticaju za krivičnim djelom prevare iz čl.244 Krivičnog zakonika,
- jer nije dokazano da je okrivljeni učinio djela za koja je optužen.

Troškovi krivičnog postupka koji se odnose na naknadu troškova okrivljenom koje je imao na ime angažovanog branioca padaju na teret budžetskih sredstava suda.

Oštećeni kao tužioci Ć.S.a, O.. Z.a, K.J.a, B.a R.a, K. Z.a, R.P.a, K.I.a, C. Z.a, D.Z.a, R.M.a, K.M.a, Z.N.a, G.V.a, L.G.a, G.F.a, O.S.a, R.D.a, I.M.a, R.S.a, K.S.a, L.M.a, R.J.a, M.M.a, L.V., K.B., S.S., S.Z.a, S.S.a, B.N.a, D.M.a, DJ.O.a, M.R.a, R.Z., G.A., K.S.a se radi ostvarivanja imovinsko pravnog zahtjeva upućuju na parnični postupak.

O b r a z l o ž e n j e
Optužnicom oštećenih kao tužilaca Ć.S.e, O.nović Z.e, K.J.e, B.a R.e, K. Z.e, R.P.e, K.I.e, C. Z.e, D.Z.e, R.M.e, K.M.e, Z.N.e, G.V.e, L.G.e, G.F.e, O.S.e, R.D.a, I.M.e, R.S.e, K.S.e, L.M.e, R.J.e, M.M.a, L.V., K.B., S.S., S.Z.e, S.S.e, B.N.e, D.M.e, DJ.O.e, M.R.a, R.Z.a, G.A.a, K.S.e, stavljeno je na teret okrivljenom P.S.u izvršenje krivičnog djela povreda prava iz rada iz čl.224.KZ u sticaju za krivičnim djelom prevare iz čl.244 KZ.U završnoj riječi punomoćnik oštećenih kao tužilaca adv. P.O. tražio je od suda da okrivljenog oglasi krivim i osudi na kaznu po zakonu.

Okrivljeni P.S. u svojoj odbrani ne priznaje izvršenje krivičnih djela navodeći da nijesu tačni navodi optužbe i da se ne osjeća krivim.Naime, istakao je da je na funkciju izvršnog direktora D. "M. S.a" stupio u martu 2008.goddine, te je u skladu sa svojim ovlašćenjima sklopio pojedinačne ugovore o radu sa radnicima koji su već bili u radnom odnosu da bi na taj način poboljšao njihov status. U toku svog obavljanja funkcije izmirivao je shodno ugovorenim odnosima i učinku radnika nadoknade za njihov rad a takodje je i za odredjeni period izvršio uplatu pojedinih doprinosa i povezivanja radnog staža pa čak i za period koji su njegovi predhodnici propustili počev od 2006.godine zaključno za 2007.godninom. Osim nagrade za rad isplaćivao je regrese za godišnji odmor i putne troškove radnicima te su isti imali zakonsko pravo da eventualno ulože prigovore i pokrenu postupak ukoliko su smatrali da su oštećeni oko isplata. Vezano za prekid radnog odnosa svi radnici su sklopili ugovor o radu a koji je vezan sa ugovorom o vršenju usluga sa inopartenrom te nakon raskida tog ugovora prihvatili su i svojeručno potpisali rješenja o prestanku radnog odnosa u kojem je postojala pravna pouka da ukoliko su nezadovoljni rješenjem mogu pokrenuti postupak kod nadležnog suda što ni jedan zaposleni radnik nije učinio u ostavljenom roku od 15 dana. Što se tiče kopija evidencija koju su vodili i pisali radnici , smatra da isto ne može biti dokaz na sudu sa razloga što je utvrdjena procedura i način obračuna zarada radnicima u nadležnosti preduzeća počev od neposrednog rukovodioca do obračunske službe i platnih spiskova koje je lično potpisivao uz isplatu a bilo je par slučajeve kada su radnici smatrali da su manje obračunati od iznosa koji stoji na spisku pa je po njihovim prigovorima vršio korekciju i ispraku. Dio zarada radncima nakon njegovog odlaska iz preduzeća je izmiren na osnovu zahtjeva vlasnika preduzeća predsjedniku opštine koji je preko Resornog Ministarstva izdejstvovao isplatu zaostalih plata radnicima.

U završnoj riječi branilac okrivljenog tražio je od suda da se isti oslobodi od optužbe, jer okrivljeni nije počinio krivična djela koja su mu stavljena na teret.Oštećeni kao tužioci bili su u ugovornom - radnom odnosu kod poslodavca u kojem je P.S. bio izvršni direktor ali im je na zakonit način prestao radni odnos pa ako su postojala potraživanja smatra da su ista mogla biti utvrdjena u postupku koji predvidja zakon jer u konkretnom nema elemenata za krivičnu odgovornost.

Radi utvrdjivanja odlučnih činjenica i krivične odgovornosti okrivljenog sud je u dokaznom postupku na glavnom pretresu izveo dokaze saslušanjem oštećenih kao tužilaca u svojstvu svjedoka: Ć.S.DJ.M.e, G.V.e, L.V., te svjedoka R.M.a, izvršio uvid u informaciju o stanju MGO D. S.a B.Polje potpredsjedniku opštine B.Polje M.a R.a o d 18.06.2009.godine, izvršio uvid u akt Minstarstva rada i socijalnog staranja Podgorica od 18.09.2009.godine, izvršio uvid u saopštenje sa VII sjednice socijalnog savjeta Opštine B.Polje od 30.06.2009.godine, izvršio uvid u materijalne dokaze koje je priložio okrivljeni u prilozima tri i to: odluka o razrješenju izvršnog direktora D. M. "Škarpa" br.111 od 15.06.2009.godine, sa potvrdom broj 112 od 15.06.2009.godine, i rješenje broj 113/09 od 16.06.2009.godine, izvršio uvid u potvrdu o registraciji D. S.a sa podacima o registraciji društva od 30.10.2007.godine, u izjavu o prihvatanju funkcije izvršnog direktora od 06.03.2008.godine, izvod iz CRPS u Podgorici D. S.a od 10.03.2008.godine, izvršio uvid u Statut društva za proizvodu promet i usluge MG S.a D. B.Polje broj 45/08 od 06.03.2008.godine kao i u ugovor sa inopartenrom na talijanskom jeziku sa prevodom koji prilaže okrivljeni te u odluku o raskidu ugovora o radu zaposlenih u D. MG S.a br.44 od 01.06.2009.godine i o ugovor o radi MG S.a i Ć.S.br. 138 od 20.09.2007.godine, izvršio uvid u izvod iz CRPA S reg.br.5-03288853/001, te u prijave na oglas MG S.a podnosilaca zahtjeva Ć.S.e, D.Z., G.F.e, K.I., K.J.e, K. Z.e, C. Z.e, O.S.e, O.S., Ć.S.e, K.J.e, L.G.e, S.S., C. Z.e, O.S., DJ.O.e, O.S., I.M.e, R.D.a, B.N.e, izvršio uvid u ugovor o radu zaključen izmedju D. S.a i Ć.S.e, 20.09.2007.godine, O.nović Z.e, od 15.06.2007.godine, K.J.e od 15.06.2007.godine, B.a R.e od 19.06.2007.godine, K. Z.e, od 15.06.2007.godine, R.P.od 03.12.2007.godine, K.I.e od 19.06.2007.godine, C. Z.e od 12.07.2007.godine, D.Z.e od 19.06.2007.godine, R.M.e od 20.09.2007.godine, O.S. od 12.07.2007.godine, Z.N.e od 14.06.2007.godine, G.V.e od 20.09.2007.godine, L.G.e od 07.03.2008. godine, G.F.od 19.06.2007.godine, O.S.e od 15.06.2007.godine, R.D.a od 20.09.2007.godine, I.M.12.07.2007.godine, R.S.e iod 20.09.2007.godine, M.M.a od 28.01.2008.godine, L.V. od 15.06.2007.godine, S.S. od 15.06.2007.godine, B.N.e od 15.06.2007.godine, DJ.M.od 20.09.2007.godine, DJ.O.e od 15.06.2007.godine, K.S.e od 26.11.2007.godine, i poseban ugovor o radu Z.N.e 15.07.2007.godine, te ugovori zaključeni izmedju D. S.a i navedenih lica u 2008.godini koje je potpisao okrivljeni kao izvršni direktor, izvršio uvid u zahtjev za produženje ugovora o radu Ć.S.broj 295 od 23.06.2008.godine, izvršio uvid u zahtjeve radnika na korišćenje slobodnih dana i korišćenje godišnjih odmora te rješenja o korišćenju godišnjih odmora, izvršio uvid u izvještaj o privremenoj spriječenosti za rad radnika, izvršio uvid u u brojne neloge blagajni iz 2008.godine i 2009.godine, izvršio uvid u rješenje Poreske uprave PJ B.Polje broj 03/16-865 od 25.02.2009.godine. Sa aktom Ministarstva zdravlja rada i socijalnog staranja od 04.03.2009.godine, izvršio uvid u zahtjev za pomoć o isplati duga radnicima potpisanim od strane Pilica Zuhda i R.M.a i K.J.e, izvršio uvid u ugovor o radu K. Z.e od 12.11.2008.godine, odluku o neplaćenom odsustvu zaposlenih od 09.05.2007.godine i 14.04.2008.godine, te 09.04.20089.godine, izvršio uvid odluku o stupanju na štak gladju u prostorijama A, L. sa najavom stupanjau štrajk, izvršio uvid u odluku o raskidu ugovra o radu zaposlenima sa rješenjima iz 2009.godine, izvršio uvid u rješenje od prestanku radnog odnosa broj 113/09 od 16.06.2009.godine P.S.u.Sud nije prihvatio predlog punomoćnika oštećenih kao tužilaca da se izvede dokaz angažovanjem vještaka ekonomske struke radi davanja nalaza i mišljenja imajući u vidu utvrdjeno činjenično stanje, pa bi izvodjenje ovog dokaza bilo necjelishodno i stvorilo bi bespotrebne troškove postupka.

Sud je cijeneći dokaze pojedinačno i u medjusobnoj povezanost, dovodeći ih u vezu sa navodima odbrane okrivljenog zaključio da nije dokazano da su se u radnjama okrivljenog stekli elementi bića krivičnih djela koja su mu optužbom oštećenih kao tužilaca stavljena na teret.

Naime, oštećeni kao tužioci koji su saslušani u svojstvu svjedoka Ć.S.a, DJ.M.a, L.V.a, G.V.a u bitnom su istakle da su prilikom zasnivanja radnog odnosa u preduzeću M. "S.a" potpisale ugovor o radu na odredjeno vrijeme koji je obnavljan. Obračun plata vršen im je na osnovu dnevnica. Za vrijeme dok su radile oštećenima su na ime mjesečnih plata isplaćivani iznosi od 120 do 150 € u koji iznos su uračunate naknade za topli obrok, prevoz. Do dana prekida radnog odnosa firma u kojoj su radile duguje im nekoliko plata.

Oštećena kao tužilac Ć.S.a posebno je pojasnila da je u preduzeću S.a počela sa radom u septembru 2007.godine, i da je potpisala ugovor o radu na odredjeno vrijeme. Nakon odlaska H.R.a sa mjesta direktora S.e u toku 2008.godine za direktora je izabran P.S. kada je ona sa ostalim radnicima potpisala ugovor o radu. Obračun plata je vršen na osnovu dnevnica pa su plate iznosile u prosjeku oko 150 € jer ugovorm nije bio odredjen tačan iznos plate. U radnom odnosu je bila do 09.06.2009.godine.U 2009.godini nije dobila ni jednu platu a radila je na bazi povjerenja i obećanja P.S.a da će plate biti isplaćene.Obračun učinka rada vršila je K.J.a. Imala je primjedbi na obračun učinka mada na isti nikada nije pismeno prigovorila.Kada je dobila rješenje o otkazu istakla je da nije podnijela tužbu za poništaj rješenja i ako je rješenje imalo pravnu pouku. Ističe da ovim putem traži naplatu sredstava koje joj duguje preduzeće S.a.

Oštećena kao tužilac DJ.M.a je istakla da su za vrijeme mandata P.S.a svakomjesečno radnicima isplaćivane plate u iznosu oko 120 € stim što zadnjih 6 mjeseci plate nijesu isplaćene a radni odnos im je prestao u junu 2009.godine. U plate su uračunati putni troškovi i naknade na ime toplog obroka.Kada je P.S. došao na mjesto izvršnog direktora isplatio je dugovanja predhodnog direktora i isplaćivao plate u početku. Obećao je da će plate biti redovne kao topli obrok i prevoz.Poslije prve neisplaćene plate nije napustila posao niti je tražila raskid ugovora jer je P.S. obećao da će isplatiti plate. Istakla je da je pristala da radi za navedeni iznos plate jer je znala da je bio princip koliki učinak tolika plata. Smatra da će ovim postupkom ostvariti naknadu štete po osnovu neisplaćenih plata a drugi postupak nije pokretala.

Oštećena kao tužilac G.V.a je u bitnom pojasnila da je obračun plata vršen na osnovu dnevnica a za vrijeme mandata P.S.a nije isplaćeno 6 zadnjih plata. Nekim radnicima kao i njoj lično Pilica je davao na ruke odredjene novčane iznose. Iznos plate je bio po učinku oko 120 €.Cilj joj da ovim putem ostvari dugovanje po osnovu zarada stim što drugi postupak nije pokretala.Istakla je da nikada nije uložila pismeni prigovor na obračun plate dok je usmeno prigovarala.

Oštećena kao tužilac L.V.a u bitnom je istakla da su zarade isplaćivane po učinku, a šef kontrole je kontrolisala učinak o čemu je obavještavala obračunsku službu a na osnovu toga su formirane zarade. Za vrijeme mandata P.S.a njena zarada je iznosila 150 € u šta je bio uračunat topli obrok i prevoz. Nikada nije istakla pismeni prigovor povodom obračunatog učinka i isplaćene zarade osim što se usmeno obraćala u nadi da će biti bolje. U junu mjesecu 2009.godine, radnicima su podijeljena rješenja o otkazu zbog čega izražava nezadovoljstvo.

Iz iskaza svjedoka R.M.a sud nije mogao utvrditi pravno relevantne činjenice obzirom da navedeni svjedok u spornom periodu nije bio zaposlen u M. "S.a" već je bio saradnik u Opštini za ekonomsko socijalna pitanja pa je postupajući po nalogu predsjednika Opštine obavljao razgovore sa radnicima D. "S.e" povodom neisplaćenih zarada koje su im obećavane pa je tom prilikom sastavio dokument 01/2 od 18.06.2009.godine sa konstatacijom da su radnici A."S.e" prevareni jer im je obećano da će im plate biti isplaćene i ako to nije učinjeno, a smatra da su neispalćene zarade u neto iznosu 35.000,00 €.

Iz ugovora o radu zaključenih izimedju oštećenih kao tužilaca K.J.e, K. Z.e, O.S., K.I.e, D.Z.e, C. Z.e, R.P.e i M. "S.a" D. proizilazi da je članom 7 predvidjeno da je ugovor zaključen na odredjeno vrijeme, te da se isti može raskinuti sporazumno i prije isteka vremena na koji je zaključen ili jednostranim otkazom poslodavca ili radnika u skladu sa zakonom.

Iz ugovora o radu koji su zaključeni izmedju M.R.e, L.G., R.M.e i poslodavca M. "S.a" D. proizilazi da je članom 7 predvidjeno da je ugovor zaključen na odredjeno vrijeme, sa mogućnošću produženja te da se isti može raskinuti sporazumno i prije isteka vremena na koji je zakaljučen ili otkazom poslodavca ili radnika u skladu sa zakonom.

Iz ugovora o radu zaključenih izmedju R.P.e, G.F.e, L.G.e, O.S.e, R.D.e, Ć.S.e, K.B., B.a R.e, S.S.e, B.N.e, R.S.e, L.V., O.nović Z.e, R.M.e, I.M.e, L.M.e, DJ.O.e, K.S., DJ.M.e, K.S.e, C. Z.e, Ć.S.e, G.A.a, S.Z.a, D.Z.e, K.I.e, O.S., K. Z.e, K.J.e i poslodavca M. "S.a" D. Bijelo Polje proizilazi da je članom 7 previdjeno da je ugovor o radu zaključen na odredjeno vrijeme, odnosno do trajanja ugovora o radu u proizvodnji obuće sa inopartnerom uz mogućnost preuzimanja radnika od strane poslodavca koji uz saglasnost D. M. "S.a" može da nastavi proizvodnju obuće sa inopartenrom, te da se ugovor može raskinuti sporazumno i prije isteka vremena na koji je zaključen ili otkazom poslodavca ili radnika u skladu sa zakonom.

Iz ugovora o radu zaključenog izmedju R.M.e G.V., M.M.a, i poslodavca M. "S.a" D. Bijelo Polje, takodje je članom 7 predvidjeno da je ugovor zaključen na odredjeno vrijeme u trajanju od 9 mjeseci sa mogućnošćun produženja sve dok firma egzistira, te da se isti može raskinuti sporazumno i prije isteka vremena na koji je zaključen ili otkazom poslodavca ili radnika u skladu sa zakonom.

Članom 4 navedenih ugovora odredjeno je da je obaveza poslodavca da radniku u skladu sa zakonom i Kolektivnim ugovorom redovno isplaćuje osnovnu zaradu na osnovu rezultata rada i utvrdjenoj osnovnoj cijeni rada.

Iz posebnog ugovora o radu zaključenog dana 15.10.2007.godine izmedju poslodavca D. "S.a" i Z.N.e proizilazi da zaposleni stupa na rad 15.10.2007.godine a prestaje sa radom dana 15.02.2008.godine, te da poslodavac može jednostrano raskinuti ovaj ugovor kada prestane potreba za privremenim i povremenim poslom zbog koje je ugovor zaključen. Članom 6 istog ugovora predvidjeno je da će zaposleni biti plaćen po učinku i cijeni radi, koju utvrdjuje poslodavac za svaki mjesec posebno koji provede na radu. Zaposlenog sleduje topli obrok i prevoz kao i druga prava u u toku rada.

Naime, da bi postojalo krivično djelo prevara iz čl.244.KZ potrebno je da počinilac u namjeri da sebi ili drugom pribavi protivpravnu imovinsku korist dovede koga lažnim prikazivanjem ili prikrivanjem činjenica u zabludu ili ga održava u zabludi i time ga navede da ovaj na štetu svoje ili tudje imovine nešto učini ili ne učini.Prevara je u načelu pribavljanje protivpravne imovinske koristi obmanom nekog lica. Radnja krivičnog djela je navodjenje nekog lica da učini ili ne učini nešto što je štetno za njegovu ili tudju imovinu.Navodjenje se vrši obmanom tj. dovodjenjem u zabludu ili održavanjem u zabludi i neophdono je da je lice koje se nalazi u zabludi pod uticajem obmane nešto učinilo ili propustilo da učini, a djelo se vrši u namejri pribavljanje sebi ili drugom neke protivpravne imovinske koristi.

Krivično djelo povreda prava iz rada iz čl.224.KZ postoji kada se neko lice svjesno ne pridržava zakona ili drugih propisa, Koletivnih ugovora ili drugih opštih akata o pravima iz rada i posebnoj zaštiti o radu omladine, žena i invalida i time drugom uskrati ili ograniči pravo koje mu pripada.Prema radnji izvršenja ovo djelo je blanketnog karaktera i njime se krše odgovarajući propisi o pravima iz rada.Ta prava su regulisana zakonima, drugim propisima, Opštim aktima i Kolektivnim ugovorima. Radnja krivičnog djela je nepridržavanje propisa, što obuhvata sve oblike postupanja suprotno zakonu, drugom propisu, Kolektivnom ugovoru ili opštem aktu.Za postojanje djela neophodno je da je učinilac svjestan da postupa suprotno propisima o pravima iz radnog odnosa i da time može uskratiti ili ograničiti prava koje radniku pripadaju.

Imajući u vidu odbranu okrivljenog i izvedene dokaze na glavnom pretresu a naročito sadržinu materijalnih dokaza koje čine fotokopije ugovora o radu koje su oštećeni potpisali sa poslodavcem D. M. "S.a" proizilazi da su obaveze radnika i poslodavaca regulisane navedenim ugovorima, što uključuje i obaveze poslodavaca u vezi sa isplatama zarada. Pomenutim ugovorima nije precizno odredjena visina zarade zaposlenima, što ni oštećeni kao tužioci salslušani kao svjedoci nijesu u svojim izjavama sporili navodeći da su zarade isplaćivane prema učinku. Članom 4 ugovora odredjeno je da se radniku u skladu sa Zakonom i Kolektivnim ugovorom, redovno isplaćuje osnovna zarada na osnovu ostvarenih rezultata rada i utvrdjenoj osnovnoj cijeni. U prilog tome oštećeni su izjavili da su za vrijeme dok su radili u D. "S.a" primali mjesečne plate u izinosima od 120 do 150 € u koje iznose su uračunate naknade za topli obrok, prevoz, te da im je obračun vršen na osnovu dnevnica.

Stoga, kako je pomenutim ugovorima regulisan način na koji će zaposlenima biti isplaćivana zarada a kako su oštećeni izjavili da im je obračun vršen na osnovu dnevnica i da su im u taj iznos uračunate naknade za topli obrok, prevoz, to se dolazi do zaključka da kod okrivljenog u vrijeme zaključenja ugovora nije postojala prevarna namjera u trenutku zaključenja ugovora sa oštećenima. Posebno kada se imaju u vidu činjenice da su oštećenima u početku isplaćivane zarade na predhodno navedeni način stim što je ostalo još 6 neisplaćenih zarada do vremena kada je raskinut radni odnos. Okrivljeni je preduzimao aktivnosti u cilju isplate zaostalih primanja i drugih zarada radnicima kao i radi uplate sredstava na ime doprinosta za penzijsko i invalidsko osiguranje i povezivanje radnog staža radnicima što proizilazi iz materijalnih dokaza koje čine, zahtjev za pomoć upućen Ministarstvu rada i socijalnog staranja od 26.11.2009.godine, zahtjev za pomoć o isplati duga radnicima upućen Opštini Bijelo Polje od 10.08.2009.godine, obavještenje Ministarstva zdravlja rada i socijalnog staranja kojim je D. "S.a" obaviještena da je to Ministarstvo na ime doprinosa za penizijsko i inalidsko osiguranje izvršilo uplatu sredstava za 83 zaposlena, zahtjev za isplatu duga koji je upućen Inopartneru 15.06.2009. godine, dopis Gradonačelniku Bijelog Polja od 15.04.2008.godine kojim je traženo povezivanje radnog staža radnicima te odluka o isplati akontacija zaposlenima. Osim toga nije dokazano da u radnjama okrivljenog ima elemenata krivičnog djela povreda prava iz rada iz čl.224.KZ obzirom da su ugovori o radu zaključeni sa oštećenima raskinuti na način predvidjen ugovorima a kojima je odredjeno da ugovor može biti raskinut i jednostranim otkazom radnika ili poslodavca, iz čega proizilazi da okrivljeni nije postupao suprotno navedenim ugovorima.

Sud je cijenio i ostale izvedene dokaze ali isti nijesu imali poseban uticaj na drugačije odlučivanje.

Stoga, imajući u vidu izloženo sud je stanovišta da nije dokazano da su se u radnjama okriljenog stekla obilježja krivičnih djela prevare iz čl.244. i povrede prava iz rada iz čl.224.KZ zbog čega je okrivljenog na osnovu čl.373. tač.2.ZKP-a oslobodio od optužbe.

Troškovi krivičnog postupka koji se odnose na nagradu braniocu kojeg je angažovao okrivljeni padaju na teret budžetskih sredstava suda shodno čl.230.ZKP a ostima će sud odlučiti posebnim rješenjem.

Oštećeni kao tužioci se radi ostvarivanja imovinsko pravnog zahtjeva upućuju na parnični postupak shodno čl.239.ZKP.

OSNOVNI SUD U BIJELOM POLJU

Dana,02.09.2011.godine
ZAPISNIČAR, S U D I J A,
Ljiljana Joksimović Violeta Raičević