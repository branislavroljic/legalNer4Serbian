Posl.br.K. 338/14/14
U IME CRNE GORE
Osnovni sud u K.u, kao nadležni prvostepeni krivični sud, po sudiji Danijeli Samardžić, uz učešće zapisničara Aleksandre Čolan, u krivičnom predmetu protiv okrivljenog D.C., kojeg brani adv. V. V. iz K., zbog krivičnog djela nedavanje izdržavanja iz čl. 221 st. 1 Krivičnog zakonika Crne Gore, koji se vodi po optužnom predlogu oštećene kao tužilje O.M.od 10.10.2014. godine, koju zastupa punomoćnik adv. D. V. iz K., nakon održanog glavnog i javnog pretresa dana 19.01.2016. godine, u prisustvu punomoćnika oštećene kao tužilje i branioca okrivljenog, a u odsustvu okrivljenog, shodno čl. 457 ZKP-a, dana 21.01.2016. godine je donio i javno objavio sljedeću
P R E S U D U
Okrivljeni D. C., JMBG ., od oca T. i majke R., rođene V., rođen .godine u K.u, stalno nastanjen u K.u, D. 132, državljanin C. G., pomorac, oženjen, otac troje maloljetne djece, sa završenom SSS, srednjeg imovnog stanja, ranije neosuđivan, protiv kojeg se ne vodi postupak za drugo krivično djelo,
Na osnovu čl. 373 st. 1 tač. 2 ZKP-a
OSLOBAĐA SE OD OPTUŽBE
Da nije,
ispunjavao obaveze naložene sudskom presudom P. 817/03 od 28.11.2003. godine, a koje obaveze se ogledaju u davanju izdržavanja za maloljetno dijete optuženog i oštećene, u iznosu od .,00 eura svakomjesečno na ime izdržavanja, uvećano za .,00 eura na ime zakupnine stana za majku i dijete, koje obaveze okrivljeni nije ispunjavao u periodu od .. godine do .. godine,
- čime bi izvršio krivično djelo nedavanje izdržavanja iz čl. 221 st. 1 Krivičnog zakonika.

O troškovima krivičnog postupka sud će odlučiti posebnim rješenjem.

O b r a z l o ž e nj e
Oštećena kao tužilac, O. M.je preko svog punomoćnika adv.D.V. podnijela ovom sudu optužni predlog dana 10.10.2014. godine, protiv okrivljenog D.C., zbog krivičnog djela nedavanje izdržavanja iz čl. 221 st. 1 Krivičnog zakonika.

Okrivljeni C. je u svojoj odbrani naveo da je njegova supruga i ranije podnosila krivičnu prijavu po kojoj se vodio postupak za isto krivično djelo i u tom postupku je ODT K. odbacio krivičnu prijavu, obzirom da je on odjednom uplatio razliku od po .,00 eura umanjenja alimentacije na mjesečnom nivou, sa čim se njegova supruga u potpunosti složila i u svojoj izjavi je navela da je nezainteresovana za dalje vođenje postupka, iz razloga što su sve obaveze prema njoj izmirene, pri čemu je napomenuo da je prilikom njihovog razvoda braka, advokat B. sačinio predlog za sporazumni razvod braka i pred njim su se dogovorili da će on na ime stanarine za svoju bivšu suprugu i dijete plaćati mjesečni iznos od .,00 eura, dok oni žive kao podstanari, što je i činio do momenta kada je njegova supruga sa djetetom prešla da živi kod svojih roditelja, što je bilo tokom 2004. godine. Iste godine je vođen izvršni postupak u kome je, nakon dogovora i uplate iznosa od ...,00 eura na ime alimentacije koja je umanjena za .,00 eura u prethodnom postupku, oštećena povukla predlog za izvršenje, smatrajući da su sve obaveze prema njoj ispunjene, a on je u saznanju da ona i od tog perioda pa do danas živi sa svojim roditeljima i obzirom na ranije pomenuto, on smatra da nije obavezan da uplaćuje iznos od .,00 eura na ime stanarine, prvenstveno imajući u vidu povlačenje predloga za izvršenje od strane njegove bivše supruge, kao i činjenicu da je u toku krivičnog postupka koji je ranije vođen za isto krivično djelo, došlo do međusobnog dogovora sa njegovom suprugom u smislu da ona neće tražiti isplatu stanarine, a on se obavezao da neće tražiti izmjenu presude, u prilog čega ide i njena izjava da joj nije plaćeno ništa na ime stanarine, a ona je izjavila da je on svoje obaveze prema njoj izvršio, a od tada je prošlo punih sedam godina, za koje vrijeme njegova supruga nije ništa potraživala po tom osnovu. Prilikom saslušanja na glavnom pretresu, okrivljeni je izjavio da ne priznaje djelo koje mu se stavlja na teret i krivicu za isto, te je dodao da se ne osjeća krivim, da uredno plaća alimentaciju u iznosu od .,00 eura svakog mjeseca, a on i oštećena su se dogovorili prilikom razvoda braka da plaća svakomjesečno iznos od .,00 eura na ime alimentacije za svoje dijete i .,00 eura na ime stanarine, međutim kada je oštećena prešla da živi kod majke, on je prestao da daje taj iznos od .,00 eura, a taj njihov dogovor je bio naveden u ugovoru koji je sačinio adv. V. B., te ukoliko bi oštećena sa njihovim zajedničkim djetetom prešla da živi kao podstanar, on bi svakako plaćao stanarinu. Naveo je i da se ne može sjetiti da li postoji bilo kakav pismeni akt između njega i oštećene u kojem je navedeno da on više ne mora da plaća iznos od .,00 eura već od .,00 eura, a od kada je donijeta presuda P.br. 817/03 nije pokretao nikakav postupak radi izmjene te odluke. Pojasnio je da je predlog prije sastavljanja predloga za sporazumni razvoda braka između njih bio dogovor da on svakomjesečno daje iznos od .,00 eura na ime izdržavanja i .,00 eura na ime stanarine dok je oštećena podstanar, a što može posvjedočiti i adv. V. B. i on nije podnosio tužbu za izmjenu navedene presude jer je bio dogovor između njega i njegove bivše supruge, da je sve završeno sa tom presudom i da on neće smanjiti alimentaciju, mada nisu to lično dogovorili, a jedan od razloga je i to što ukoliko bi njegova bivša supruga bila opet podstanar, on bi nastavio da plaća stanarinu.

U dokaznom postupku koji je proveden radi rasvjetljavanja činjeničnog stanja i krivice okrivljenog sud je proveo sljedeće dokaze: saslušao je oštećenu kao tužilju O. M.i svjedoka V. B.a, izvršio je uvid u spise ODT K. Kt.br. 464/13, pročitan je izvod iz kaznene evidencije za okrivljenog Ministarstva pravde Crne Gore, izvršen je uvid u predmet ovog suda I.br. 312/06, predmet P.br. 811/03 i spise predmeta Kri. 381/06.

Oštećena kao tužilja O. M.je u svom iskazu navela da je ona i ranije podnosila krivične prijave zbog neispunjavanja obaveza njenog bivšeg supruga po izvršnoj presudi Osnovnog suda u K.u, kojom je on obavezan da svakomjesečno uplaćuje iznos od ukupno .,00 eura, i to na žiro račun kod K. b., a on je jedno vrijeme ispunjavao svoje obaveze, dok je od 29.11.2006. godine prestao da uplaćuje iznos od .,00 eura, a koji iznos je presudom opredijeljen za zakupninu stana za oštećenu i njihovo maloljetno dijete. Napomenula je da upravo iz razloga što njen bivši suprug nije ni ranije uplaćivao cjelokupan iznos, ona nije imala finansijskih sredstava da plaća stanarinu, iz kojih razloga je morala da se privremeno preseli kod svoje majke sa djetetom. Precizirala je da iznos od .,00 eura za alimentaciju uplaćuje redovno, ali iznos koji je navela nije uplaćivao ni za jedan mjesec od gore navedenog datuma. Dodala je da se ne sjeća kojeg tačno datuma je okrivljeni prestao da uplaćuje iznos od .,00 eura, već je jednostavno prestao, i to bez ikakvog dogovora, jer okrivljeni već 12 godina i ne govori sa njom, a ona sada živi u N. N. kod majke sa djetetom, ali je okrivljeni taj iznos od .,00 eura prestao da isplaćuje prije nego što je ona prešla da živi kod majke, a prešla je da živi kod majke zato što više nije mogla da opterećuje druge ljude, odnosno svoje roditelje jer za .,00 eura nije mogla da iznajmi uslovan stan za dijete, a sa okrivljenim nije zaključila ni pismeni ni usmeni dogovor da on više nije dužan da isplaćuje tih .,00 eura mjesečno. Takođe je navela da je 2006. godine podnosila krivičnu prijavu protiv okrivljenog i u tom postupku joj je isplatio alimentaciju, odnosno iznos koji je sud odredio, odnosno nije joj uplaćen iznos koji je naveden u krivičnoj prijavi jer su se tada dogovorili da će joj on od tog momenta uredno izmirivati ono što je naloženo parničnom presudom.

Svjedok V. B. je u svom iskazu naveo da je on svojevremeno bio advokat oca i brata okrivljenog i poznavao je porodicu M., odnosno oni su komšije i sjeća se da je, kada su se okrivljeni i oštećena razvodili, zaključen sporazum pred sudom, tako da su se oni sporazumno razveli i tada riješili pitanje vezano za izdržavanje djeteta. Dodao je da je tada, a imajući u vidu da je okrivljeni bio pomorac, bilo odvojeno navedeno koliki je iznos alimentacije, a koliko će okrivljeni davati na ime stanarine, dok njemu nije poznato šta se dešavalo nakon toga. Potvrdio je da je on sačinio sporazum, odnosno predlog za sporazumni razvod braka i na tom sporazumu je njegov pečat, a isti su lično potpisali D. C. i O. M., a okrivljeni mu je dao punomoćje jer nisu znali da li će isti biti na brodu.

Iz spisa predmeta ODT K. Kt.br. 464/13 proizilazi da je oštećena podnijela krivičnu prijavu protiv okrivljenog, koja je odbačena rješenjem ODT K. Kt.br. 464/13 od 15.11.2013. godine, a proizilazi i da je okrivljeni uplaćivao iznose od po .,00 eura na žiro račun oštećene.

Uvidom u izvod iz kaznene evidencije za okrivljenog Ministarstva pravde Crne Gore utvrđeno je da isti ranije nije osuđivan.

Iz spisa predmeta ovog suda I.br. 312/06 proizilazi da je F. C., zastupan po zakonskoj zastupnici O.M., kao izvršni povjerilac dana 30.10.2006. godine podnio predlog za izvršenje protiv izvršnog dužnika D.C., a radi plaćanja doprinosa za izdržavanje, jer je C. odbijao da daje izdržavanje u iznosu koji je određen presudom o razvodu braka, obzirom da je mjesečni doprinos za izdržavanje, samoinicijativno i bez sudske odluke, smanjio. Izvršni povjerilac je dana 13.11.2006. godine dostavio sudu podnesak kojim je povukao predloz za izvršenje u predmetnoj pravnoj stvari, pa je dana 28.11.2006. godine sud donio rješenjem kojim je predlog za izvršenje povučen i ukinute su sprovedene izvršne radnje u cjelini.

Iz spisa predmeta P.br. 811/03 proizilazi da su oštećena kao tužilja i okrivljeni podnijeli ovom sudu sporazumni predlog za razvod braka, koji je sačinio V.B., kao punomoćnik predlagača D.C., te je sud, u skladu sa podnijetim sporazumom, dana 28.11.2003. godine donio presudu kojom je njihov brak razveden, a D. C. je obaveza da na ime doprinosa za podizanje svog maloljetnog djeteta, sina F., koji se nalazi kod majke na čuvanju i vaspitavanju, svakog mjeseca doprinosi .,00 eura, plus .,00 eura za zakupninu stana za majku i dijete i naveden je broj žiro računa na koji je okrivljeni obavezan da uplaćuje ukupan iznos od .,00 eura, do petog u mjesecu za naredni mjesec.

Iz spisa predmeta Kri. 381/06 proizilazi da je O. M.podnijela krivičnu prijavu protiv okrivljenog C. zbog toga što nije davao izdržavanje po presudi ovog suda P.br. 817/03, u kojem postupku su saslušani i okrivljeni i oštećena, kada je okrivljeni objasnio da nije znao da mora da traži izmjenu odluke o izdržavanju da bi mogao da plaća manji iznos od onog na koji je obavezan sudskom odlukom, dok je zakupninu prestao da plaća jer se oštećena preselila sa djetetom kod svoje majke i prestala je da živi kao podstanar i nije znao da se to mora regulisati sudskim putem, ali je naknadio iznos koji je dugovao na ime izdržavanje, dok je u pogledu stanarine, oštećena shvatila o čemu se radi i povukla je predlog za izvršenje I.br. 312/06, dok je oštećena u svojoj izjavi navela da je nezainteresovana za vođenje predmetnog postupka, jer se u međuvremenu dogovorila sa okrivljenim koji joj je nadoknadio sve za šta ga je teretila u krivičnoj prijavi.

Cijeneći sve izvedene dokaze pojedinačno, kao i u njihovoj međusobnoj povezanosti, shodno čl. 370 st. 3 ZKP-a, sud je utvrdio činjenično stanje navedeno u izreci presude. Krivično pravno ocjenjujući ovako utvrđeno činjenično stanje, sud je našao da okrivljeni nije učinio krivično djelo nedavanje izdržavanja iz čl. 221 st. 1 Krivičnog zakonika Crne Gore.

Okrivljeni C. je u svojoj odbrani naveo da je njegova supruga, ovdje oštećena, i ranije podnosila krivičnu prijavu po kojoj se vodio postupak za isto krivično djelo i u tom postupku je ODT K. odbacio krivičnu prijavu, obzirom da je on odjednom uplatio razliku od po .,00 eura umanjenja alimentacije na mjesečnom nivou, sa čim se njegova supruga u potpunosti složila i u svojoj izjavi je navela da je nezainteresovana za dalje vođenje postupka, iz razloga što su sve obaveze prema njoj izmirene, pri čemu je napomenuo da je prilikom njihovog razvoda braka, advokat B. sačinio predlog za sporazumni razvod braka i pred njim su se dogovorili da će on na ime stanarine za svoju bivšu suprugu i dijete plaćati mjesečni iznos od .,00 eura, dok oni žive kao podstanari, što je i činio do momenta kada je njegova supruga sa djetetom prešla da živi kod svojih roditelja, što je bilo tokom 2004. godine. Iste godine je vođen izvršni postupak u kome je, nakon dogovora i uplate iznosa od ...,00 eura na ime alimentacije koja je umanjena za .,00 eura u prethodnom postupku, oštećena povukla predlog za izvršenje, smatrajući da su sve obaveze prema njoj ispunjene, a on je u saznanju da ona i od tog perioda pa do danas živi sa svojim roditeljima i obzirom na ranije pomenuto, on smatra da nije obavezan da uplaćuje iznos od .,00 eura na ime stanarine, prvenstveno imajući u vidu povlačenje predloga za izvršenje od strane njegove bivše supruge, kao i činjenicu da je u toku krivičnog postupka koji je ranije vođen za isto krivično djelo, došlo do međusobnog dogovora sa njegovom suprugom u smislu da ona neće tražiti isplatu stanarine, a on se obavezao da neće tražiti izmjenu presude, u prilog čega ide i njena izjava da joj nije plaćeno ništa na ime stanarine, a ona je izjavila da je on svoje obaveze prema njoj izvršio, a od tada je prošlo punih sedam godina, za koje vrijeme njegova supruga nije ništa potraživala po tom osnovu. Prilikom saslušanja na glavnom pretresu je ponovio da uredno plaća alimentaciju u iznosu od .,00 eura svakog mjeseca, a on i oštećena su se dogovorili prilikom razvoda braka da plaća svakomjesečno iznos od .,00 eura na ime alimentacije za svoje dijete i .,00 eura na ime stanarine, međutim kada je oštećena prešla da živi kod majke, on je prestao da daje taj iznos od .,00 eura, a taj njihov dogovor je bio naveden u ugovoru koji je sačinio adv. V. B., te ukoliko bi oštećena sa njihovim zajedničkim djetetom prešla da živi kao podstanar, on bi svakako plaćao stanarinu.

Ovakvu odbranu okrivljenog, sud je u cjelosti prihvatio kao jasnu, istinitu i potpunu, a jer je ista poktrijepljena provedenim dokazima, kako slijedi. Naime, sud je izvršio uvid u spise predmeta P.br. 811/03, na osnovu kojih je utvrdio da su oštećena i okrivljeni podnijeli ovom sudu sporazumni predlog za razvod braka, koji je sačinio V.B., kao punomoćnik predlagača D.C., te je sud, u skladu sa podnijetim sporazumom, dana 28.11.2003. godine donio presudu kojom je njihov brak razveden, a D. C. je obavezan da na ime doprinosa za podizanje svog maloljetnog djeteta, sina F., koji se nalazi kod majke na čuvanju i vaspitavanju, svakog mjeseca doprinosi .,00 eura, plus .,00 eura za zakupninu stana za majku i dijete i naveden je broj žiro računa na koji je okrivljeni obavezan da uplaćuje ukupan iznos od .,00 eura, do petog u mjesecu za naredni mjesec, a što sve ni oštećena nije sporila i što je u svom iskazu potvrdio svjedok V. B., koji je kao punomoćnik ovdje okrivljenog u parničnom postupku sačinio predlog za sporazumni razvod braka. Takođe, sud je izvršio uvid i u spise predmeta Kri. 381/06, te je utvrdio da je oštećena podnijela krivičnu prijavu protiv okrivljenog C. zbog toga što nije davao izdržavanje po presudi ovog suda P.br. 817/03, u kojem postupku su saslušani i okrivljeni i oštećena, kada je okrivljeni objasnio da nije znao da mora da traži izmjenu odluke o izdržavanju da bi mogao da plaća manji iznos od onog na koji je obavezan sudskom odlukom, dok je zakupninu prestao da plaća jer se oštećena preselila sa djetetom kod svoje majke i prestala je da živi kao podstanar i nije znao da se to mora regulisati sudskim putem, ali je naknadio iznos koji je dugovao na ime izdržavanje, dok je u pogledu stanarine, oštećena shvatila o čemu se radi i povukla je predlog za izvršenje I.br. 312/06, dok je oštećena u svojoj izjavi navela da je nezainteresovana za vođenje predmetnog postupka, jer se u međuvremenu dogovorila sa okrivljenim koji joj je nadoknadio sve za šta ga je teretila u krivičnoj prijavi, te je ista zaista i povukla predlog za izvršenje protiv okrilvjenog, pa je sud dana 28.11.2006. godine donio rješenje kojim je predlog za izvršenje povučen i ukinute su sprovedene izvršne radnje u cjelini, a što nesporno proizilazi iz spisa predmeta ovog suda I.br. 312/06. Sud je izvršio uvid i u spise predmeta ODT K. Kt.br. 464/13, iz kojih proizilazi da je okrivljeni uplaćivao iznose od po .,00 eura na žiro račun oštećene, a što je oštećena potvrdila u svom iskazu, navodeći da okrivljeni iznos od .,00 eura za alimentaciju uplaćuje redovno.

Na osnovu izloženog, za sud je nesporno da je okrivljeni presudom ovog suda, koja je donijeta na osnovu predloga za sporazumni razvod braka, obavezan da na ime alimentacije uplaćuje oštećenoj iznos od .,00 eura i na ime stanarine iznos od .,00 eura, odnosno ukupan iznos od .,00 eura, pri čemu iznos od .,00 eura predstavlja iznos koji je okrivljeni bio obavezan da uplaćuje na ime stanarine za majku(bivsu suprugu) i dijete, jer su u vrijeme donošenja predmetne parnične presude oštećena i maloljetno dijete živjeli kao podstanari, a nije predstavljao iznos koji je okrivljeni bio obavezan plaćati na ime doprinosa za izdržavanje svog djeteta, jer sud ne bi imao ni razloga ni potrebe da ova dva iznosa razdvaja da se ne radi o različitim osnovima obaveze okrivljenog, dakle da .,00 eura svakomjesečno uplaćuje na ime doprinosa za izdržavanje svog maloljetnog djeteta, a .,00 eura na ime stanarine za oštećenu i maloljetno dijete, pri čemu je i svjedok B. potvrdio da su prilikom sačinjavanja predloga za sporazumni razvod braka razdvojene obaveze okrivljenog, što nesporno proizilazi iz predmetne presude. Nesporno je da okrivljeni svoje obaveze koje se odnose na uplatu doprinosa na ime izdržavanja djeteta u iznosu od .,00 eura redovno izmiruje, što je i oštećena u svom iskazu učinila nespornim, dakle on daje izdržavanje za mal. F. C. u skladu sa pravosnažnom presudom ovog suda P.br. 817/03. Preostali iznos od .,00 eura predstavlja iznos koji je okrivljeni bio obavezan da plaća na ime stanarine, a dok su oštećena i mal. F. C. živjeli kao podstanari, a ne iznos koji je on bio obavezan da plaća na ime doprinosa za izdržavanje, jer su ti iznosi jasno razdvojeni i u presudi kojom je okrivljeni obavezan na plaćanje. Takođe, sud je prihvatio navode okrivljenog da su se on i oštećena dogovorili da on više ne plaća iznos od .,00 eura na ime stanarine, obzirom da ista sa djetetom više ne živi kao podstanar, a da je okrivljena, nakon što je ranije podnijela krivičnu prijavu protiv njega jer je plaćao manji iznos na ime izdržavanja, istu povukla, odnosno istakla da nema interesa za vođenjem postupka, jer je okrivljeni ispunio svoje obaveze prema njoj, i to zato što je okrivljeni uplatio razliku na ime manje uplaćenih iznosa na ime doprinosa za izdržavanje maloljetnog F. C., dok joj okrivljeni nije isplatio ništa na ime stanarine, jer tada već nisu živjeli kao podstanari, a što sve proizilazi iz pribavljenih spisa predmeta u koje je sud izvršio uvid.

Kako je okrivljeni uredno ispunjavao svoju obavezu na ime plaćanja doprinosa za izdržavanje svog mal. djeteta F. C. u iznosu od .,00 eura, dakle u iznosu i na način kako je to utvrđeno pravosnažnom presudom, a iznos od .,00 eura se zasniva na drugom osnovu – stanarini, za koju se okrivljeni dogovorio sa oštećenom da više nije dužan plaćati, jer je ona prešla da živi kod svoje majke, a uzimajući u obzir i iskazanu spremnost okrivljenog da ponovo plaća stanarinu, ukoliko bi se oštećena odselila od svoje majke, to za sud nije bilo dokaza da je okrivljeni učinio krivično djelo nedavanje izdržavanja iz čl. 221 st. 1 Krivičnog zakonika Crne Gore, pa je istog na osnovu čl. 373 st. 1 tač. 2 ZKP-a oslobodio od optužbe.

Sud će o troškovima krivičnog postupka odlučiti posebnim rješenjem, u skladu sa čl. 227 st. 2 ZKP-a.

Na osnovu izloženog odlučeno je kao u izreci presude.

OSNOVNI SUD U K.U

Dana 21.01.2016. godine
Zapisničar, Sudija,
Aleksandra Čolan Danijela Samardžić
PRAVNA POUKA: Protiv ove presude se može izjaviti žalba u roku od 8 dana od dana prijema iste, Višem sudu u P., a preko ovog suda.