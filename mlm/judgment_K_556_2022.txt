K.br. 556/22
U IME CRNE GORE
OSNOVNI SUD U PODGORICI, po sudiji Đuković Goranu, uz učešće namještenika suda Radević Sanje kao zapisničara, u krivičnom predmetu protiv okrivljenog R. A. iz Podgorice, koga brani advokat I. A., zbog krivičnog djela protivpravno zauzimanje zemljišta iz čl. 254 st. 1 Krivičnog zakonika Crne Gore i krivičnog djela građenje objekta bez prijave i dokumentacije za građenje iz čl. 326a Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 07.12.2022. godine, donio je

P R E S U D U
Okrivljeni:

R. A., sa JMB xxxxxxxxxxxxx, od oca I. i majke R., rodjene V., rodjenog xxxxxxx godine u Podgorici, sa prebivalištem u Podgorici, ul. F. bb, državljanin Crne Gore, saobraćajni tehničar, razveden, otac jednog djeteta, sa završenom srednjom školom, srednjeg imovinog stanja, neosuđivan
KRIV JE
Zato što je:

Krajem 2021. godine, u naselju Malo Brdo, Glavni grad Podgorica, svjestan svojih djela čija je izvršenja htio, iako je znao da su ista zabranjena, protivpravno zauzeo tuđe zemljište, na način što je bez pravnog osnova - odobrenja Direkcije za imovinu Glavnog garda Podgorica, zauzeo zemljište koje je u svojini Glavnog grada Podgorica - dio katastarske parcele broj 1785/1, upisane u listu nepokretnosti broj 941 KO Podgorica I i započeo građenje objekta bez prethodno podnijete prijave za građenje i dokumentacije, te suprotno odredbi člana 120 stav 1 u vezi stava 2 i stava 4 Zakona o planiranju prostora i izgradnji objekta (''Službeni list Crne Gore'' broj 64/2017, 44/2018, 63/2018, 11/2019 - ispravka i 82/2020), bez prethodno podnijete prijave građenja nadležnom inspekcijskom organu i dokaza o pravu svojine, odnosno drugom pravu na zemljištu i bez tehničke dokumentacije izrađene u skladu sa urbanističko-tehničkim uslovima, izlio tetonsku ploču, dimenzija 2x3m, na koju je podigao četiri noseća betonska stuba a betonskom nadstrešnicom,
-čime je izvršio krivično djelo protivpravno zauzimanje zemljišta iz čl. 254 st. 1 Krivičnog zakonika Crne Gore i krivičnog djela gradjenje objekta bez prijave i dokumentacije za gadjenje iz čl. 326a Krivičnog zakonika Crne.

Pa Sud okrivljenom na osnovu čl. 48.st.1 Krivičnog zakonika Crne Gore za svako krivično djelo prethodno utvrdjuje kaznu zatvora i to:

- za krivično djelo protivpravno zauzimanje zemljišta iz čl. 254 st. 1 Krivičnog zakonika Crne Gore kaznu zatvora u trajanju od 3 (tri) mjeseca,
- za krivično djelo građenje objekta bez prijave i dokumentacije za građenje iz čl. 326a Krivičnog zakonika Crne Gore kaznu zatvora u trajanju od 3 (tri) mjeseca,
Pa sud okrivljenom primjenom citiranih zakonskih propisa i člana 2, 3, 4, 5, 13 st. 1, 32, 36,,42, 45, 46, 48. st. 2 tač. 2, 52, 53 i 54 Krivičnog zakonika Crne Gore, te člana 226, 229 i 303 st. 1 Zakonika o krivičnom postupku,
I z r i č e:

USLOVNU OSUDU

Kojom mu prethodno utvrdjuje jedinstvenu kaznu zatvora u trajanju od 5 (pet) mjeseci i istovremeno odredjuje da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da ovom Sudu na ime paušala uplati novčani iznos od 30,00 eura, u roku od 15 dana od dana pravosnažnosti presude donijete na osnovu Sporazuma o priznanju krivice.

O b r a z l o ž e nj e
Optužnim predlogom Osnovnog državnog tužilaštva u Podgorici Kt. br. 850/22 od 05. septembra 2022. godine, okrivljenom R. A. stavljeno je na teret krivično djelo protivpravno zauzimanje zemljišta iz čl. 254 st. 1 Krivičnog zakonika Crne Gore i krivičnog djela gradjenje objekta bez prijave i dokumentacije za gadjenje iz čl. 326a Krivičnog zakonika Crne.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma o priznanju krivice, državna tužiteljka Janković Maja podnijela je sudu dokaze koje je prikupila u prethodnom postupku.

Iz sadržine prikupljenih dokaza na koje okrivljeni i njegov branilac nijesu imali primjedbi, sud je zaključio da je državna tužiteljka pružila dovoljno dokaza o krivici okrivljenog R.A. i da je okrivljeni u vrijeme i na način opisan u izreci ove presude, izvršio krivično djelo teško djelo protivpravno zauzimanje zemljišta iz čl. 254 st. 1 Krivičnog zakonika Crne Gore i krivičnog djela gradjenje objekta bez prijave i dokumentacije za gadjenje iz čl. 326a Krivičnog zakonika Crne, a nakon što je okrivljeni u svemu prihvatio sporazum o priznanju krivice.

Odlučujući o vrsti i visini krivične sankcije iz sporazuma o priznanju krivice zaključenog između stranaka, sud je cijenio sve okolnosti iz člana 42 Krivičnog zakonika Crne Gore, pa je u odsustvu otežavajućih okolnosti, kao olakašavajuće okolnosti cijenio raniju neosudjivanost i porodične prilike okrivljenog da je otac jednog djeteta, koje okolnosti je cijenio kao naročito olakšavajuće, pa je okrivljenom ublažio kaznu po mjeri za krivično djelo građenje objekta bez prijave i dokumentacije za građenje iz čl. 326a Krivičnog zakonika Crne Gore, na osnovu čl. 45 st. 1 tač. 3 i 46 st. 1 tač. 5 Krivičnog zakonika Crne Gore, pa je zatim Sud okrivljenom za svako krivično djelo prethodno utvrdio kazne zatvora u trajanju od 3 (tri) mjececa, nakon čega je Sud okrivljenom izrekao uslovnu osudu kojom mu prethodno utvrdio jedinstvenu kaznu zatvora u trajanju od 5 (pet) mjeseci i istovremeno odredio da se utvrdjena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo, nalazeći da se ima ostvariti svrha uslovne osude iz čl. 52 st. 2 KZCG.

Odluku o troškovima postupka sud je temeljio na osnovu čl. 226 i 229 Zakonika o krivičnom postupku.

OSNOVNI SUD U PODGORICI

Dana, 07.12.2022. godine
SUDIJA
Goran Đuković, s.r.

PRAVNA POUKA:

Protiv ove presude žalba nije dozvoljena.

ZTO: Sanja Radević