K
K.br.1406/12
U IME CRNE GORE
OSNOVNI SUD U PODGORICI, kao prvostepeni, krivični, po sudiji Jovović Željki, uz učešće Rajković Danijele kao zapisničara, u krivičnom predmetu protiv okrivljenog M. Ž., iz Podgorice, zbog krivičnog djela gradjenje objekta bez gradjevinske dozvole iz čl. 326a Krivičnog zakonika, rješavajući po optužnom predlogu ODT Podgorica Kt. br. 1595/12 od 18. 12. 2012. godine, nakon održanog glavnog i javnog pretresa u prisustvu zastupnika optužbe Nadje Popović i okrivljenog, dana 25.02.2013. godine donio je i istog dana javno objavio

P R E S U D U
Okrivljeni
M. Ž., zv. Caki, JMB xxxxxxxxxxxxx, od oca M. i majke V., rodjene D., rodjen 25. 07. 1956. godine u Podgorici, sa prebivalištem u mjestu rodjenja ul. Spasa Nikolića br. xx, državljanin Crne Gore, oženjen, otac dvoje djece, završio srednju školu, nezaposlen, lošeg imovnog stanja, neosudjivan.

Kriv je

Što je:

U septembru 2012. godine, u Podgorici, u ul. Spasa Nikolića br. xx, postupajući protivno odredbi čl. 69 Zakonika o uredjenju prostora i izgradnji objekata, započeo gradjenje objekta bez prethodno pribavljene gradjevinske dozvole, na način što je započeo gradjenje objekta dimenzija 9,0 x 5,50 m, a da prethodno nije pribavio gradjevinsku dozvolu, pri čemu je bio svjestan svog dijela, čije je izvršenje htio, te znajući da je njegovo dijelo zabranjeno,
- čime je izvršio krivično djelo gradjenje objekta bez gradjevinske dozvole iz čl. 326a Krivičnog zakonika.

Pa mu Sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika i čl. 226, 229 i 374 Zakonika o krivičnom postupku izriče
USLOVNU OSUDU

Kojom mu prethodno utvrdjuje kaznu zatvora u trajanju od 6 (šest) mjeseci i istovremeno odredjuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da plati na ime troškova krivičnog postupka iznos od 30,00€, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Optužnim predlogom ODT Podgorica, Kt. br. 1595/12 od 18. 12. 2012. godine okrivljenom M. Ž., stavljeno je na teret da je izvršio krivično djelo gradjenje objekta bez gradjevinske dozvole iz čl. 326 a Krivičnog zakonika. Zastupnik optužbe je prije davanja završnih riječi precizirao činjenični opis dispozitiva optužnog predloga, na način označen u izreci ove presude, ne mijenjajući pri tom pravnu kvalifikaciju djela, i pri tako preciziranom činjeničnom opisu ostao do kraja glavnog pretresa, pa je u završnoj riječi predložio, da sud okrivljenog oglasi krivim i osudi po zakonu.

Okrivljeni je u svojoj odbrani priznao da je izvršio krivično djelo stavljeno mu na teret i priznao krivicu, navodeći da u ul. Spasa Nikolića br. xx, tačnije u naselju Stara Varoš u Podgorici, posjeduje plac čija je površina oko 150 m2, koju je naslijedio od svog oca. Na tom placu nalazi se stara porodična kuća od 50 m2 u kojoj živi sa suprugom i sinom. Njegov sin je u medjuvremenu zasnovao svoju porodicu i prešao da živi upravo u kuću zbog koje je protiv njega podnijeta krivična prijava. Naime, u dvorišnom dijelu stare porodične kuće do sredine septembra 2012. godine nalazio se pomoćni objekat koji je sagradjen prije 50 godina. Sredinom septembra mjeseca ove godine započeo je sa rušenjem starog pomoćnog objekta čija je površina po posjedovnom listu do tada odnosno do rušenja bila 19 m2. Na mjestu starog objekta počeo je izgradnju novog objekta dimenzija 9,0 x 5,50 m. Krajem septembra 2012. godine, dok su trajali radovi na objektu, došli su službenici gradjevinske inspekcije, pa je potpisao zapisnik o zatečenom stanju radova na objektu, bez bilo kakvih primjedbi. Drugoj kontroli nije prisustvovao, ali je upoznat da je ista izvršena 03.10.2012. godine, o čemu ga je obavijestila jedna od inspektorki telefonom, jer je bio trenutno odsutan, pa je to razlog što taj zapisnik nije potpisan. Kod nadležnih organa se raspitivao za proceduru dobijanja gradjevinske dozvole, išao je u Sekretarijat za urbanizam, gdje su mu ovlašćena lica saopštili da je potrebno upalatiti puno novca, kako za dobijanje projekta tako i za različite takse, ateste za struju i vodu, i sl. Medjutim, kako je siromašnog imovnog stanja nije mogao podmiriti troškove dobijanja gradjevinske dozvole, pa je uprkos tome započeo sa gradnjom, isključivo da bi svom sinu i njegovoj supruzi obezbijedio krov nad glavom. Svjesno je prekršio zakon a objekat koji je izgradjen na mjestu starog objekta finansirao je od novca koji su mu poslali kćerka i zet iz Kanade. Na glavnom pretresu održanom dana 25.02.2013. godine je ostao u svemu pri odbrani koju je dao u predhodnom postupku i dodao, da je znao da je za gradnju objekta potrebna gradjevinska dozvola, da istu nije tražio jer nije imao novca da plati, da će u junu mjesecu ove godine dobiti sredstva od svoje kćerke koja živi u Kanadi i da će platiti sve što je potrebno i da će sigurno legalizovati objekat. U završnoj riječi je izjavio, da mu je žao što je izvršio krivično djelo i da je isto uradio kako bi svom sinu obezbijedio uslove za ženidbu.

Imajući u vidu potpuno i jasno priznanje okrivljenog, koje u toku postupka nije dovedeno u sumnju, i cijeneći isto kao dokaz, sud primjenom čl. 458 st. 2 Zakonika o krivičnom postupku, nije izvodio druge dokaze predložene optužnim predlogom, osim izvještaj Uprave policije PJ Podgorica iz kaznene evidencije na ime okrivljenog Mihailović Žarka od 10.01.2013. godine, od koga zavisi vrsta i mjera krivične sankcije, pa je u postupku na nesumnjiv način utvrdjeno da je okrivljeni M. Ž. u septembru 2012. godine, u Podgorici, u ul. Spasa Nikolića br. xx, započeo gradjenje objekta bez prethodno pribavljene gradjevinske dozvole, na način što je započeo gradjenje objekta dimenzija 9,0 x 5,50 m, a da prethodno nije pribavio gradjevinsku dozvolu.

Ovakvo činjenično stanje, sud je utvrdio iz nedvosmislenog i jasnog priznanja okrivljenog M. Ž., datog tokom cijelog postupka u kojem je na detaljan način opisao kad i gdje i na koji način je započeo gradnju objekta, a da prethodno nije pribavio gradjevinsku dozvolu, ne sporeći činjenicu da je bio svjestan da mu je gradjevinska dozvola za gradjenje bila potrebna, ali da istu nije tražio od nadležnog organa ističući da mu je žao što je izvršio predmetno krivično djelo.

Cijeneći naprijed utvrdjeno činjenično stanje, ovaj sud nalazi da su se u radnjama okrivljenog stekli svi subjektivni i objektivni elementi bića krivičnog djela gradjenje objekta bez gradjevinske dozvole iz čl. 326a Krivičnog zakonika.

Naime, članom 69 Zakona o uradjenju prostora i izgradnji objekata propisano je da se objekat može graditi na osnovu gradjevinske dozvole i tehničke dokumentacije. Takodje je istim zakonom odredjen i pojam gradjenja objekta kao izvodjenje radova radi gradjenja novog objekta, rekonstrukcije ili radi promjene stanja u prostoru. U konkretnom slučaju okrivljeni je u Podgorici, u ul. Spasa Nikolića br. xx započeo gradjenje objekta dimenzija 9,0 x 5,50 m, a da za to prethodno nije pribavio gradjevinsku dozvolu.

Cijeneći psihički odnos okrivljenog M. Ž., prema izvršnom krivičnom djelu, sud je našao, da je okrivljeni postupajući na prethodno opisani način, bio svjestan da svojom djelatnošću čini krivično djelo, odnosno da je započeo gradjenje objekta dimenzija 9,0 x 5,50 m a da za to nije imao gradjevinsku dozvolu, pa je to i htio, postupajući sa direktnim umišljajem.

Odlučujući o krivičnoj sankciji za okrivljenog, sud je najprije u smislu čl. 42 Krivičnog zakonika cijenio sve okolnosti od kojih zavisi izbor i visina krivične sankcije (olakšavajuće i otežavajuće okolnosti), u okviru zakonom propisanog minimuma i maksimuma za predmetno krivično djelo, pa je od olakšavajućih okolnosti na strani okrivljenog cijenio njegove porodične prilike, odnosno, da je oženjen, otac dvoje djece, da se radi o osobi bez zaposlenja, da je lošeg imovnog stanja, njegovu raniju neosudjivanost a što je utvrdjeno iz izvoda iz kaznene evidencije UP PJ Podgorica br. 29-245/12-34151/2-5193 na ime okrivljenog, njegovo bezrezervno priznanje izvršenja krivičnog djela, dok otežavajućih okolnosti nije bilo, pa je okrivljenom shodno čl. 53 i 54 Krivičnog zakonika, prethodno utvrdio kaznu zatvora u trajanju od šest mjeseci i istovremeno odredio, da se ista neće izvršiti ukoliko okrivljeni u roku od jedne godine od dana pravosnažnosti presude ne učini novo krivično djelo, nalazeći da će se u konkretnom slučaju i uslovnom osudom kao mjerom upozorenja, uz prijetnju kaznom zatvora, na usješan način uticati na okrivljenog da ubuduće ne vrši ni ovo ni druga krivična djela, pri čemu bi se u svemu ostvarila svrha izricanja uslovne osude propisane čl. 52 Krivičnog zakonika u okviru opšte svrhe izricanja krivičnih sankcija propisane čl. 4 istog zakona.

Kako je okrivljeni oglašen krivim, sud ga je shodno odredbi čl. 229. Zakonika o krivičnom postupku obavezao na plaćanje torškova krivičnog postupka - sudskog paušala u iznosu od 30,00 eura, koji iznos je odredjen shodno trajanju i složenosti postupka, kao i imovinskom stanju okrivljenog, koje troškove je okrivljeni dužan platiti u roku od 15 dana po pravosnažnosti presude.

Na osnovu izloženog, a shodno čl. 374 Zakonika o krivičnom postupku odlučeno je kao u izreci presude.

OSNOVNI SUD U PODGORICI, dana 25. 02. 2013. godine

ZAPISNIČAR:

SUDIJA:

Danijela Rajković
Željka Jovović
DN-a: Po primjerak presude dostaviti:

- ODT Podgorica,
- Okrivljenom i A/a.

Postupljeno dana ______________
Radnik suda __________________
ZAPISNIČAR:

SUDIJA:

Danijela Rajković,s.r.

Željka Jovović,s.r.

PRAVNA POUKA:

Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici.

ZTO Danijela Rajković