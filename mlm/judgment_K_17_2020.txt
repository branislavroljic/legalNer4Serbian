K.br. 17/20
U IME CRNE GORE
VIŠI SUD U PODGORICI, kao prvostepeni krivični po sudiji Kovačević Vesni, uz učešće namještenika Vukašinović Milene kao zapisničara, u predmetu protiv optuženog M.V., koga brani Đukanović Dragoljub, advokat iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, po optužnici Višeg državnog tužilaštva u Podgorici Kt.br. 156/19 od 03.02.2020. godine, koju je na ročištu povodom odlučivanja o sporazumu o priznanju krivice zastupa Begović Tatjana, državni tužilac u VDT-u u Podgorici, nakon donesenog rješenja o usvajanju sporazuma o priznanju krivice od 15.06.2020. godine, dana 16.06.2020. godine, donio je
P R E S U D U
Optuženi:

M. V., JMBG ………….. od oca M. i majke E. rođene G. , rođen ……... godine u K., sa prebivalištem u K. – …….., državljanin Crne Gore, završio srednju pomorsku školu, pomorac, zaposlen kao skiper u firmi “Lupo di mare”, neoženjen – bez djece, srednjeg imovnog stanja, osudjivan presudom Višeg suda u Podgorici K.br. 18/15 od 05.10.2015. godine zbog krivičnog djela neovlašćena proizvodnja držanje i stavljanje u promet opojnih droga iz čl. 300 st.1 KZ CG, kojom je utvrdjena kazna zatvora u trajanju od 1 (jedne) godine i 2 (dva) mjeseca, nalazi se u pritvoru od 21.08.2019. godine od 02,00 časova do 19.11.2019. godine.

Kriv je

Što je:

Dana 21.08.2019. godine u Kotoru, neovlašćeno radi prodaje držao opojnu drogu heroin - supstancu proglašenu za opojnu drogu Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (“Sl. list CG” br. 41/18 od 28.06.2018. godine), iako je bio svjestan da postupa neovlašćeno i protivpravno, pa je to i htio na način što je opojnu drogu heroin u ukupnoj količini od 19,59 grama držao kod sebe upakovanu u dvije manje PVC kesice, kao i jednu žutu kutijicu od kinder jajeta u kojoj se nalazila veća PVC kesica sa opojnom drogom heroin, koju opojnu drogu je prilikom kontrole od strane službenika policije istima predao, a koja opojna droga je bila namijenjena daljoj prodaji.

čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore.

Pa sud okrivljenog M.I. primjenom citiranih zakonskih odredbi, te odredbi čl. 4 st. 2, 5, 13, 15, 32, 36, 42, 51 Krivičnog zakonika Crne Gore, te odredbi čl. 226, 229, 303 i 374 Zakonika o krivičnom postupku,
O S U Đ U J E
Na kaznu zatvora u trajanju od 2 (dvije) godine i 2 (dva) mjeseca u koju kaznu mu se računa vrijeme provedeno u pritvoru od 21.08.2019. godine od 02,00 časova do 19.11.2019. godine.

Na osnovu čl. 75 st. 1 u vezi čl. 300 st. 7 Krivičnog zakonika Crne Gore, optuženom se i z r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga heroin ukupne mase 19,59 grama koja se ima uništiti po pravosnažnosti presude.

Obavezuje se optuženi da na ime troškova krivičnog postupka Budžetu Crne Gore iznos od 181,50€, iznos od 50,00€ na ime paušala, na račun Vrhovnog državnog tužilaštva Crne Gore, broj 832-1187-31, kao i iznos od 50,00€ na ime paušala Višem sudu u Podgorici, a sve u roku od 15 dana po pravosnažnosti presude.

O b r a z l o ž e nj e
Optužnicom Višeg Državnog tužilaštva u Podgorici Kt.br. 156/19 od 03.02.2020. godine optuženom M.V., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore.

Dana 12.06.2020.godine, zastupnik optužbe je dostavio sudu sporazum o priznanju krivice, zapisnik o pregovaranju i zapisnik o priznanju krivice optuženog.

Na ročištu za razmatranje sporazuma, održanom dana 15.06.2020. godine, zastupnik optužbe je izjavio da su branilac i optuženi predložili da se zaključi sporazum o priznanju krivice, što je od strane VDT-a prihvaćeno, nakon čega se pristupilo pregovaranju, o čemu je sačinjen zapisnik o pregovaranju, zapisnik o saslušanju optuženog i njegovo priznanje krivice, kao i sporazum o priznanju krivice, a što je dostavljeno sudu, što su optuženi i njegov branilac potvrdili.

Iz sadržine zapisnika o pregovaranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženom M.V. za krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore, stavljeno mu na teret optužnicom VDT u Podgorici Kt.br. 156/19 od 03.02.2020. godine, izrekne kaznu zatvora u trajanju od 2 (dvije) godine i 2 (dva) mjeseca, te mjeru bezbjednosti oduzimanja predmeta kojom će se od optuženog oduzeti opojna droga heroin ukupne mase 19,59 grama, a koja droga se ima uništiti po pravosnažnosti presude, kao i da optuženi M. V. na ime troškova krivičnog postupka uplati i to na ime nagrade sudskom vještaku medicinske struke mr. spec. psihijatru Golubović Željku iznos od 181,50€, iznos od 50,00€ na ime paušala, na račun Vrhovnog državnog tužilaštva Crne Gore, broj 832-1187-31, kao i iznos od 50,00€ na ime paušala Višem sudu u Podgorici, a sve u roku od 15 dana po pravosnažnosti presude.

Optuženi i njegov branilac su izjavili da pomenuti sporazum jeste njihov sporazum i da od istog nijesu odustali.

Iz sadržine dokaza koji se nalaze u spisima predmeta i koji su predloženi optužnicom: dvije potvrde Uprave policije OB Kotor 21/4-2 broj 240/19-2423 od 21.08.2019. godine o privremeno oduzetim predmetima na ime M.I., izvještaja Forenzičkog centra Danilovrad od DNK vještačenju br. 3318/19 od 21.10.2019. godine sa pratećom fotodokumentacijom, Izvještaja Forenzičkog centra Danilovgrad o hemijskom vještačenju broj 3319/19 od 28.10.2019. godine, nalaza i mišljenja sudskog vještaka psihijatrijske struke dr. Golubović Željka od 29.01.2020. godine i fotodokumentacije Uprave policije OB Kotor br. 223/19 od 21.08.2019. godine, sud zaključuje da je državni tužilac pružio dovoljno dokaza o krivici optuženog M.V., kojim dokazima je potvrđeno njegovo priznanje, te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st.1 Krivičnog zakonika Crne Gore, na način, u vrijeme i na mjestu kako je to opisano izrekom ove presude, a nakon što je prihvatio sporazum o priznanju krivice.

Odlučujući o visini kazni za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv jer se u konkretnom slučaju radi o optuženom koji je ranije osudjivan za istovrsno krivično djelo, ali je sud cijenio činjenicu da je svojim priznanjem i zaključenjem sporazuma o priznanju krivice, doprinio ekonomičnom i brzom okončanju krivičnog postupka, pa je po ocjeni suda kazna zatvora u trajanju od 2 (dvije) godine i 2 (dva) mjeseca, srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32 Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2 Krivičnog zakonika Crne Gore.

Shodno čl. 75 st. 1 u vezi čl. 300 st. 7 Krivičnog zakonika Crne Gore sud je od optuženog oduzeo opojnu drogu heroin ukupne mase 19,59 grama koja se ima uništiti po pravosnažnosti presude, budući da za ove predmete zakon predviđa obavezno oduzimanje.

Kako je optuženi oglašen krivim, sud ga je shodno čl. 226 i 229 Zakonika o krivičnom postupku, obavezao da uplati Budžetu Crne Gore iznos od 181,50€, a koji se odnose na ime nagrade sudskom vještaku medicinske struke mr. spec. psihijatru Golubović Željku, zatim da uplati iznos od 50,00€ na ime paušala, na račun Vrhovnog državnog tužilaštva Crne Gore, broj 832-1187-31, kao i iznos od 50,00€ na ime paušala Višem sudu u Podgorici, a sve u roku od 15 dana po pravosnažnosti presude.

Sa izloženog, a shodno odredbi čl. 303 st.1 i 2 i 374 Zakonika o krivičnom postupku, odlučeno je kao u izreci presude.

ZAPISNIČAR SUDIJA,
Vukašinović Milena s.r. Kovačević Vesna s.r.

PRAVNA POUKA:

Protiv ove presude je dozvoljena žalba samo ako presuda nije u skladu sa zaključenim sporazumom.

Za tačnost otpravka
Tvrdi i ovjerava
__________________