K.br. 119/17
U IME CRNE GORE
OSNOVNI SUD U KOLAŠINU kao prvostepeni krivični po sudiji Mirjani Čepić,uz učešće zapisničara Bošković Slavke,u krivičnom predmetu protiv okrivljenog M. B. iz K. , zbog krivičnog djela krađa iz čl.239 stav 1 Krivičnog zakonika, postupajući po optužnom predlogu ODT iz Kolašina Kt.br. 94/17 od 10.07.2017 .godine, nakon održanog glavnog javnog pretresa u prisustvu zastupnika optužnog akta Rukovodioca ODT Vojislava Grujića, okrivljenog i njegovog branioca Adv.B. G., donio je i javno objavio 16.10. 2017.godine.

P R E S U D U
OKRIVLJENI:M. B. JMBG.. od oca R. i majke D. rođene B., rođen ...godine u K., gdje je i nastanjen Ul.P. P. bb, C., državljanin CG, po zanimanju p., neoženjen, pismen završio SSS, lošeg imovnog stanja do sada osuđivan , govori srpskim jezikom razumije crnogorski

KRIV JE
Zato što je:

Dana 25.06.2017.godine oko 17h u mjestu P., Opština K., svjestan svog djela čije je izvršenje htio, znajući da je isto zabranjeno, oduzeo tudju pokretnu stvar u namjeri da njenim prisvajanjem sebi pribavi protivpravnu imovinsku korist, na način što je sa lagera drvnih sortimenata vlasništvo Uprve za šume PJ Kolašin , oduzeo 4 bukova trupca prečnika: 63cm,41,cm,53cm i 70cm, ukupne drvne mase 4,71m3, te iste utovario u svoje teretno vozilo marke "Fap2219" na koji način je sebi pribavio protivpravnu imovinsku korist u iznosu 588,75€ na štetu Uprave za šume Pj Kolašin.

- Čime je izvršio krivično djelo krađa iz čl.239 stav 1 Krivičnog zakonka CG,
Pa ga sud primjenom citirane zakonske odredbe i čl.2,4,15,32,39 staav 2 tačka 5 u vezi stava 1 Krivičnog zakonika i čl.374 ZKP-a
O S U Đ U J E
Na plaćanje novčane kazne u iznosu od 1.200,00€ koju je okrivljeni dužan platiti u roku od 3 mjeseca od dana pravosnažnosti presude.

Ako okrivljeni ne plati novčanu kaznu u određenom roku, sud će novčanu kaznu zamijeniti kaznom zatvora, tako što će za svakih započetih 25,00€ novčane kazne, odrediti jedan dan kazne zatvora.

Ako okrivljeni plati dio novčane kazne, sud će ostatak novčane kazne srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti.

Obavezuje se okrivljeni da na ime sudskog paušla uplati iznos od 30,00€ na račun budžeta CG br… u roku od 15 dana od dana pravosnažnosti presude.

Obavezuje se okrivljeni da na ime imovinskopravnog zahtjeva oštećenoj Upravi za šume Pj Kolašin isplati iznos od 588,75€.

O b r a z l o ž e nj e
Optužnim predlogom ODT iz Kolašina Kt.br. 94/17 od 10.07 .2017.godine stavio je na teret M. B. iz K. da je počinio krivično djelo krađa iz čl. 239 stav 1 Krivičnog zakonika.Pri podnijetom optužnom predlogu do okončanja glavnog pretresa ostao je rukovodilac ODT iz Kolašina Vojislav Grujić, u završnoj riječi predlažući da sud optuženog oglasi krivim i osudi po zakonu.

Okrivljleni M. B. u svojoj odbrani navosi da u cjelosti priznaje izvršenje krivičnog djela koje mu se optužnim aktom stavlja na teret ,te prihvata krivično pravnu odgovornost za isto.

Obzirom na činjenicu da je okrivljeni u cjelosti priznao izvršenje krivičnog djela, to je sud donio rješenje da se shodno čl.340 ZKP-a ne izvode dokazi predloženi optužnim aktom, izuzev onih od kojih zavisi vrsta i težina krivične sankcije, pa je u dokaznom postupku izvršio uvid u izvod iz KE za okrivljenog br. 131/2017 i utvrdio da okrivljeni do sada osuđivan presudom Osnovnog suda Kolašin K.br. 105/12 od 09.04.2013.godine , zbog krivičnog djela šumska krađa iz čl.324 stav 2 Krivičnog zakonika na novčanu kaznu u iznosu od 200,00€ i uslovnu osudu kaznu zatvora 6 mjeseci uslovno na jednu godinu, presudom Osnovnog suda Kolašin K.br.338/08 od 10.02.2009.godine za krivično djelo šumska krađa iz čl.324 stv 2 Krivičnog zakonika na kaznu zatvora u trajanju od 3 mjeseca i novčanu kaznu od 600,00€, te presudom Osnovnog suda Kolašin K.br.86/06 od 05.06.2007.godine za isto krivično djelo 3 mjeseca uslovno na jednu godinu.

Sud je cijeneći priznanje okrivljenog našao da je isto saglasno navodima optužnog akta,te nije imao razloga da posumnja u istinitost odbrane okrivljlenog, pa zaključuje da je nesumnjivo tokom postupka utvrđeno da su se u radnjama okrivljenog M. B.,stekli svi bitni elementi bića krivičnog djela krađa iz čl.239 stav 1 Krivičnog zakonika .Naime, nesporno je da je okrivljeni dana 25.06.2017.godine oko 17h u mjestu P.Opština K., svjestan svog djela čije je izvršenje htio, znajući da je isto zabranjeno, oduzeo tužu pokretnu stvar u namjeri da njenim prisvajanjem sebi pribavi protivprvnu imovinsku korist, na način što je sa lagera drvnih sortimenata vlasništvo Uprave za šume PJ Kolašin , oduzeo 4 bukova trupca prečnika: 63cm,41,cm,53cm i 70cm ukupne drvne mase 4,71m3, te iste utovario u svoje teretno vozilo marke "Fap2219" na koji način je sebi pribavio protivpravnu imovinsku korist u iznosu 588,75€ na štetu Uprave za šume Pj Kolašin.

Cijeneći psihički odnos počinioca prema djelu, sud nalazi da je isti postupao umišljajno, svjestan svog djela čije je izvršenje htio, znajući da je isto zabranjeno.

Sa iznijetog sud ga je oglasio krivim i krivičnopravno odgovornim.

Opredjeljujući se za krivičnu sankciju kod okrivljenog, sud je cijenio sve okolnosti od značaja za individualizaciju iste, a tiču se ličnosti okrivljenog i djela stavljenog mu na teret.Kao olakšavajuću sud je cijenio činjenicu da je okrivljeni priznao izvršenje krivičnog djela.Otežavajuća okolnost je njegova ranija osuđivanost.

Kako je za predmetno krivično djelo predviđena novčana kazna ili kazna zatvora do 3 godine, sud je shodno čl.39Krivičnog zakonika okrivljenog osudio na novčanu kaznu u iznosu od 1.200,00€, koja je sankcija po mišljenju suda adekvatna težini pričinjenog djela i ličnosti počinioca, te je nadalje mišljenja da će se istom postići svrha kažnjavanja predviđena čl.32 Krivičnog zakonika.

Sud je okrivljenog shodno čl.229 u vezi čl.226 ZKP-a obavezao na plaćanje sudskog paušala u iznosu od 30,00€ koji je srazmjeran dužini trajanja postupka i imovinskim prilikama okrivljenog .

Kako je okrivljeni oglašen krivim to ga sud obavezao da na ime imovinsko pravnog zahtjeva isplati iznos od 588,75€, koliko je punomoćnik oštećene Šumske uprave PJ Kolašin opredijelio tokom postupka imovinskopravni zahtjev,a što predstavlja vrijednost štete po cjenovniku ŠU i Uredbe Vlade CG.

Sa sve naprijed iznijetog odlučeno je shodno čl.374 ZKP-a.

OSNOVNI SUD U KOLAŠINU

Dana 16.10.2017.godine
Zapisničar,Sudija
Bošković Slavkas.r. Mirjana Čepić s.r.

PRAVNA POUKA: protiv ove presude može se izjaviti žalba Višem sudu u B.Polju u roku od 8 dana od dana prijema iste.Žalba se podnosi pr