K
U IME CRNE GORE
K.br. 472/08
OSNOVNI SUD U NIKŠIĆU, kao prvostepeni krivični, sudija Ivan Perović uz sudjelovanje Milene Kontić kao zapisničara, rješavajući u krivičnom predmetu okrivljenih Krsmanović Dragana I Bojović Mitra zbog krivičnog djela iz čl. 412 st. 2 u vezi st. 1 KZ po optužnom aktu ODT-a Nikšić Kt.br. 251/08 od 12.05.2008.g., nakon dovršenog glavnog javnog pretresa u prisustvu zamjenika ODT-a Mićunović Vjere, okrivljenih Krsmanović Dragana i Bojović Mitra i njihovog branioca Šljukić Labuda advokata iz Nikšića, dana 17.02.2012.g., donio je i istoga dana javno objavio

PRESUDU

I
Okrivljeni:

KRSMANOVIĆ DRAGAN od oca Radomira i majke Marte rođene Jovović, rođen 29.06.1977.g. u Nikšiću nastanjen u mjestu rođenja ul. Rada Kneževića br.1, državljanin Crne Gore, oženjen otac dvoje djece, pismen, završio srednju školu, slabog imovnog stanja, ranije osuđivan presudom Osnovnog suda Nikšić K.br. 70/99 od 11.01.2001.g, zbog kriv. djela iz čl. 164 st. 1 KZ RCG, na kaznu zatvora od 6 mjeseci, presudom Osnovnog suda Nikšić K.br. 95/99 od 11.06.2004.g., zbog kriv.djela iz čl. 144 st. 1 KZ RCG – na kaznu zatvora od 30 dana, presudom Osnovnog suda Nikšić K.br. 459/04 od 17.11.2005.g., zbog kriv.djela iz čl. 220 st. 1 KZ – na kaznu zatvora od 30 dana,
Kriv je,

Što je:

Neutvrđenog dana sredinom mjeseca maja 2007.g., u Nikšiću, nabavio radi upotrebe lažnu javnu ispravu – saobraćajnu dozvolu serijski broj CG 00994164 na ime Jovović MIlorada iz Bara, navodno izdatu od strane Centra bezbjednosti Bar 25.09.2006.g. pod brojem 17602, koja je sačinjena na neautentičnom obrazcu a koju je dana 4.08.2007.g., preko graničnog prelaza Novi most u Malom Zvorniku unio na teritoriju Republike Srbije, gdje je imao namjeru da kupi putničko vozilo I dozvolu iskoristi prilikom povratka na teritoriju Republike Crne Gore,
čime je učinio krivično djelo falsifikovanje isprave iz čl. 412 st. 2 u vezi st. 1 Krivičnog zakonika.

Pa sud okrivljenog Krsmanović Dragana primjenom čl. 4 st. 2, čl. 32, čl. 36, čl. 42, čl. 45 st. 1 tač. 3 i čl. 46 st. 1 tač.5 Krivičnog zakonika i čl. 374 Zakonika o krivičnom postupku
OSUĐUJE
Na kaznu zatvora u trajanju od 30 /trideset/ dana koju je dužan izdržati po pravosnažnosti presude.

Na osnovu čl.75 Krivičnog zakonika okrivljenom se izriče MJERA BEZBJEDNOSTI trajnog oduzimanja saobraćajne dozvole serijskog broja CG 00994164 na ime Jovović Milorada iz Bara, navodno izdate od strane Centra bezbjednosti Bar 25.09.2006.g. pod brojem 17602.

Obavezuje se okrivljeni da na ime troškova krivičnog postupka uplati iznos od 30,00 eura u roku od 15 dana po pravosnažnosti presude, pod prijetnjom prinudnog izvršenja na žiro-račun ovoga suda br. 832-152-32.

II
Okrivljeni:

BOJOVIĆ MITAR od oca Milorada i majke Momirke rođene NIkolić, rođen 11.11.1982.g. u Nikšiću, nastanjen u mjestu rođenja selo KUTA bb, državljanin Crne Gore, neoženjen, pismen, završio srednju školu, slabog imovnog stanja, ranije neosuđivan
Kriv je,
Što je:

Neutvrđenog dana sredinom 2006.g u Nikšiću, nabavio radi upotrebe lažnu javnu ispravu – saobraćajnu dozvolu serijski broj CG 00994151 na njegovo ime navodno izdatu od Centra bezbjednosti Nikšić dana 22.08.2006.g., pod brojem 38247 na obrazcu koji nije autentičan a koju je dana 4.08.2007.g., preko graničnog prelaza Novi Most u Malom Zvorniku unio na teritoriju Republike Srbije, gdje je imao namjeru da kupi putničko motorno vozilo I dozvolu iskoristi prilikom povratke na teritoriju Republike Crne Gore,
-​ čime je učinio krivično djelo falsifikovanje isprave iz čl. 412 st. 2 u vezi st. 1 Krivičnog zakonika.

Pa sud okrivljenom Bojović Mitru, primjenom čl. 4 st. 2, čl. 42, čl. 52, čl. 53 i čl. 54 Krivičnog zakonika i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 3 /tri/ mjeseca, pri čemu se ova kazna neće izvršiti ukoliko okrivljeni u roku od 2 /dvije/ godine po pravosnažnosti presude ne učini novo krivično djelo.

Na osnovu čl.75 Krivičnog zakonika okrivljenom se izriče MJERA BEZBJEDNOSTI trajnog oduzimanja saobraćajne dozvole serijski broj CG 00994151 na ime okrivljenog navodno izdatu od Centra bezbjednosti Nikšić dana 22.08.2006.g., pod brojem 38247.

Obavezuje se okrivljeni da na ime troškova krivičnog postupka uplati iznos od 30,00 eura u roku od 15 dana po pravosnažnosti presude, pod prijetnjom prinudnog izvršenja na žiro-račun ovoga suda br. 832-152-32.

Obrazloženje
ODT Nikšić optužnim aktom Kt.br. 251/08 stavio je na teret okrivljenim Krsmanović Draganu I Bojović Mitru izvršenje krivičnih djela koja su činjenično I pravno opisana izrekom presude, pa je zamjenik ODT-a Mićunović Vjera, koja je zastupala optužbu na glavnom pretresu u završnoj riječi ostala pri istoj, predlažući sudu da okrivljena lica oglasi krivim I osudi po zakonu I da u odnosu na iste izrekne mjere bezbjednosti oduzimanja predmeta.

Okrivljeni Krsmanović Dragan negirao je izvršenje krivičnog djela navodeći u odbrani u predkrivičnom I prethodnom postupku da je sredinom maja 2007.g. na auto-pijaci u Podgorici kupio vozilo marke GOLF 2 dizel, registarskih oznaka BA 186-02 od Jovović Milorada iz Bara koji mu se identifikovao pokazivanjem lične karte a isto je platio 2.400,00 eura. Sravnili su brojeve motora I šasije sa brojevima u saobraćajnoj dozvoli a kako je vozilo bilo registrovano, u cilju izbjegavanja novih troškova , njemu je prodavac dao punomoćje da može upravljati vozilom I prodati ga. Kod sebe nije imao cjelokupan iznos novca pa su vozilom prodavca pošli u Nikšić gdje mu je predao ostatak novca a u nikšićkom sudu je ovjereno navedeno punomoćje. Prije otprilike mjesec dana zajedno sa prijateljem Bojović Mitrom nesmotreno je izazvao saobraćajnu nezgodu u kojoj je ovo vozilo potpuno uništeno. Kako je ekonomski bilo neopravdano njegovo popravljanje , on I Bojović Mitar su u časopisima pratili oglase kako bi našli vozilo iste marke zbog čega su pošli u Srbiju. U to vrijeme, propisi Crne Gore su dozvoljavali da kada dođe do totalne havarije vozila, dozvoljeno je koristiti istu saobraćajnu dozvolu kada se kupi vozilo iste marke pri čemu je neophodno da nadležni državni organ proglasi totalnu havariju. Prilikom prelaska iz Republike B I H u Srbiju vozilom “Mercedes” čiji je vlasnik Krstić Predrag koji je bio sa njim I Bojović Mitrom, izvršena je kontrola od strane policije na graničnom prelazu u Srbiji I tada su u njegovoj torbici pronađene saobraćajne dozvole i vozačke dozvole za njegovo vozilo I vozilo Bojović Mitra a nakon obavljenih provjera saopšteno mu je da je saobraćajna dozvola falsifikat. Istakao je da je prije havarije više puta bio kontrolisan od strane policije u Crnoj Gori kao I u Bosni ali mu nikada nije rečeno da nešto nije u redu sa obrascem saobraćajne dozvole a da je sumnjao u istu, sigurno bi je sakrio I ne bi je držao u torbici u vozilu, na vidnom mjestu.

Okrivljeni Krsmanović Dragan na glavnom pretresu je izmijenio odbranu ističući da je vozilo kupio krajem 2006.g. ili početkom 2007.g.,a platio ga je 2.000,00 eura, da je vozilo preuzeo u Podgorici na auto-pijaci pri čemu sa prodavcem nije dolazio u Nikšić a prodavac mu je punomoćje za korišćenje I prodaju vozila dao u Podgorici I isto je ovjereno u podgoričkom Osnovnom sudu. Takođe je naveo da je Jovović
Milorad lice od koga je kupio vozilo, da se radi o starijoj osobi – isti ima oko 45 godina, krupne je građe a nakon lišenja slobode u Srbiji I oduzimanja saobraćajne dozvole on je u više navrata pokušao da stupi u kontakt sa Jovovićem ali je u razgovoru sa njegovom porodicom saznao da je ovaj na izdržavanju kazne zatvora u Švedskoj. Nije mu poznato da li je još uvijek u posjedu punomoćja za korišćenje I prodaju vozila. Saobraćajna nezgoda u kojoj je uništeno njegovo vozilo, desila se u januaru 2007.g.

Okrivljeni je objašnjavajući razlike u odnosu na ranije kazivanje istakao da je tačno ono što je govorio na glavnom pretresu a nije mogao da objasni zbog čega je drugačije kazivao u prethodnom postupku već je vjerovatno nešto bio permutovao pri davanju iskaza.

Okrivljeni Bojović Mitar negirao je izvršenje krivičnog djela navodeći u odbrani da je možda godinu dana prije nego što će mu policija u Srbiji oduzeti saobraćajnu dozvolu u Nikšiću od nekog prodavca automobila a ne sjeća se tačno o kome se radilo, kupio vozilo Folcvagen pasat - karavan, star 16 godina, za 1.800 eura, sa urednom dokumentacijom a na carinskim provjerama sve je bilo u redu pa je to vozilo registrovao na svoje ime na crnogorske tablice. Mjesec dana prije nego što će mu policija u Srbiji oduzeti saobraćajnu dozvolu, vjerovatno se radilo o julu mjesecu 2007.g., trkao se sa Krsmanović Draganom pa su izazvali nezgodu u kojoj su njihova vozila uništena zbog čega su oba tražila da li se prodaju vozila toga tipa kako bi ih uvezli u Crnu Goru I iskoristili već postojeću dokumentaciju. On je posjedovao uredno izdatu saobraćajnu dozvolu od strane CB Nikšić a ista mu je izdata možda nedelju dana prije polaska u Srbiju. Nije znao da je saobraćajna dozvola falsifikovana jer je dobio od policije a I dok je koristio vozilo, više puta je kontrolisan I nikada mu policija nije kazala da se radi o falsifikatu.

Okrivljeni su u završnoj riječi, lično I preko branioca istakli da nije utvrđeno da su počinili krivična djela jer je u spornom periodu Crna Gora mijenjala obrasce za saobraćajne dozvole I uvozila ih iz većeg broja drugih država pa se vještak iz Srbije nije mogao precizno izjasniti o autentičnosti ovih dokumenata, a takođe su ukazali sudu na brojne olakšavajuće okolnosti za slučaj da ih sud oglasi krivim.

Sud je u dokaznom postupku pročitao dvije potvrde MUP-a Republike Srbije policijske stanice Mali Zvornik Ku.br. 56/07 od 4.08.2007.g., o privremeno oduzetim predmetima od okrivljenih, izvršio uvid u saobraćajnu dozvolu serijski broj CG 00994164 na ime Jovović Milorada i u saobraćajnu dozvolu serijski broj CG 00994151 na ime Bojović Mitra, na saglasan predlog stranaka pročitao nalaze I mišljenja o vještačenju saobraćajnih dozvola na ime Jovović Milorada I Bojović Mitra I pročitao izvode iz kaznene evidencije za okrivljene.

Potvrdama MUP-a Republike Srbije policijske stanice Mali Zvornik Ku.br. 56/07 od 4.08.2007.g., konstatovano je da su od Krsmanović Dragana I Bojović Mitra privremeno oduzete saobraćajne dozvole a na osnovu nalaza I mišljenja MUP-a Republike Srbije utvrđeno je da je obrazac saobraćajne dozvole serijski broj CG 00994151 broj 38247 izdate na ime Bojović Mitra falsifikovan kao I to da je obrazac saobraćajne dozvole serijskog broja CG 00994164 broj 17602 izdate na ime
Jovović Milorada takođe falsifikovan, u koje saobraćajne dozvole je sud I neposredno ostvario uvid.

Imajući u vidu sadržinu izvedenih dokaza, sud je na nesumnjiv način utvrdio da je okrivljeni Krsmanović Dragan neutvrđenog dana sredinom mjeseca maja 2007.g., u Nikšiću, nabavio radi upotrebe lažnu javnu ispravu – saobraćajnu dozvolu serijski broj CG 00994164 na ime Jovović MIlorada iz Bara, navodno izdatu od strane Centra bezbjednosti Bar 25.09.2006.g. pod brojem 17602, koja je sačinjena na neautentičnom obrazcu a koju je dana 4.08.2007.g., preko graničnog prelaza Novi most u Malom Zvorniku unio na teritoriju Republike Srbije, gdje je imao namjeru da kupi putničko vozilo I dozvolu iskoristi prilikom povratka na teritoriju Republike Crne Gore, kojim radnjama je sa direktnim umišljajem ostvario sva bitna obilježja krivičnog djela falsifikovanje isprave iz čl. 412 st. 2 u vezi st. 1 KZ, a takođe je sud na nesumnjiv način utvrdio da je okrivljeni Bojović Mitar Neutvrđenog dana sredinom 2006.g u Nikšiću, nabavio radi upotrebe lažnu javnu ispravu – saobraćajnu dozvolu serijski broj CG 00994151 na njegovo ime navodno izdatu od Centra bezbjednosti Nikšić dana 22.08.2006.g., pod brojem 38247 na obrazcu koji nije autentičan a koju je dana 4.08.2007.g., preko graničnog prelaza Novi Most u Malom Zvorniku unio na teritoriju Republike Srbije, gdje je imao namjeru da kupi putničko motorno vozilo I dozvolu iskoristi prilikom povratke na teritoriju Republike Crne Gore, kojim radnjama je sa direktnim umišljajem ostvario sva bitna obilježja krivičnog djela falsifikovanje isprave iz čl. 412 st. 2 u vezi st. 1 KZ.

Sud ne prihvata odbrane okrivljenih nalazeći da su neosnovane I sračunato date radi izbjegavanja krivice.

Sud smatra da se okrivljeni pozivaju na legalno nabavljanje automobila koje su u saobraćajnoj nezgodi uništili isključivo kako bi osnažili tvrdnje da su od prodavaca pribavili saobraćajne dozvole u čiju pravnu validnost nijesu imali razloga da sumnjaju, ali im sud ne poklanja vjeru.

Naime, da je priča okrivljenih o havariji vozila neistinita jasno proizilazi iz drastično različitih datuma kada se navodno havarija dogodila – okrivljeni Krsmanović Dragan tvrdi da je do uništenja vozila došlo u januaru 2007.g., dok okrivljeni Bojović Mitar pominje jun ili jul 2007.g. /jedan ili dva mjeseca prije polaska u Srbiju/.

Nelogično je da se okrivljeni Bojović Mitar ne sjeća apsolutno ničega vezano za identitet lica koje mu je prodalo vozilo, pogotovo što je on sam osoba mlađe životne dobi pa bi po ocjeni suda, morao upamtiti ako ne ime a ono bar fizički izgled prodavca vozila. On kao vrijeme pribavljanja saobraćajne dozvole pominje avgust 2007.g. a iz samog dokumenta se vidi da je datum izdavanja iste 22.08.2006.g. Dakle, kada se uzme u obzir da okrivljeni Bojović Mitar ne zna kada je navodno saobraćajna dozvola izdata a njena neautentičnost je utvrđena na osnovu vještačenja, kao što ne zna ni od koga je kupio vozilo jasno je da njegovu odbranu ne treba prihvatiti.

Sa druge strane, okrivljeni Krsmanović Dragan mijenja odbranu u pogledu vremena navodne kupovine vozila I to drastično /riječ je o razmaku od više mjeseci/ a ne nudi racionalno objašnjenje a takođe u prethodnom postupku pominje kako je punomoćje za vozilo ovjerio u nikšićkom sudu da bi na glavnom pretresu tvrdio kako se radilo o podgoričkom sudu jer on sa prodavcem nikada nije dolazio u Nikšić, pa je jasno po ocjeni suda da je njegova odbrana nevjerodostojan opis spornog događaja.

Prednje znači da sud ne poklanja vjeru okrivljenima da su na legalan način pribavili vozila I saobraćajne dozvole za ista, već sud nalazi da su svjesno nabavili lažne javne isprave u cilju njihovog daljeg korišćenja u pravnom saobraćaju.

Prilikom odlučivanja o kazni, sud je shodno čl. 42 KZ na strani okrivljenog Krsmanović Dragana kao olakšavajuće okolnosti cijenio činjenicu da se radi o porodičnom čovjeku - ocu dvoje djece, koji je pri tome slabog imovnog stanja dok je kao otežavajuću okolnost cijenio raniju osuđivanost utvrđenu iz izvoda iz kaznene evidencije, pa je sud nalazeći da na strani okrivljenog postoje naročito olakšavajuće okolnosti, primjenom čl. 45 st. 1 tač. 3 i čl. 46 st. 1 tač. 5 KZ okrivljenog osudio na kaznu zatvora ispod propisanog minimuma za predmetno krivično djelo, nalazeći da će se i sa kaznom zatvora u trajanju od 30 dana ostvariti svrha kažnjavanja iz čl. 32 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ. Prilikom odlučivanja o krivičnoj sankciji u odnosu na okrivljenog Bojović Mitra sud je shodno čl. 42 KZ kao olakšavajuće okolnosti cijenio relativnu mladost I raniju neosuđivanost utvrđenu iz izvoda iz kaznene evidencije, dok otežavajućih okolnosti nije našao, pa je sud nalazeći da su ispunjeni uslovi iz čl. 53 I 54 KZ istome izrekao uslovnu osudu uz utvrđivanje kazne zatvora od tri mjeseca koja se neće izvršiti ukoliko okrivljeni u roku od dvije godine po pravosnažnosti presude ne učini novo krivično djelo, čime će se ostvariti svrha uslovne osude iz čl. 52 KZ u okviru opšte svrhe propisivanja i izricanja krivičnih sankcija iz čl. 4 st. 2 KZ.

Na osnovu čl.75 KZ okrivljenom Krsmanović Draganu sud je izrekao mjeru bezbjednosti trajnog oduzimanja saobraćajne dozvole serijskog broja CG 00994164 na ime Jovović Milorada iz Bara, navodno izdatu od strane Centra bezbjednosti Bar 25.09.2006.g. pod brojem 17602 a okrivljenom Bojović Mitru sud je izrekao mjeru bezbjednosti trajnog oduzimanja saobraćajne dozvole serijski broj CG 00994151 na ime ovog okrivljenog navodno izdatu od Centra bezbjednosti Nikšić dana 22.08.2006.g., pod brojem 38247, kao sredstava izvršenja krivičnih djela.

Sud je okrivljene obavezao na plaćanje paušalnih troškova krivičnog postupka u iznosu od po 30 eura, srazmjerno dužini i složenosti krivičnog postupka te imovnim prilikama okrivljenih, shodno čl. 226 i 229 ZKP-a.

Iz iznijetih razloga odlučeno je kao u izreci presude.

OSNOVNI SUD U NIKŠIĆU, dana 17.02.2012.g.

Zapisničar, SUDIJA,
Kontić Milena s.r. Perović Ivan s.r.

ZA TAČNOST OTPRAVKA TVRDI:

radnik suda
PRAVNA POUKA: Protiv ove presude nezadovoljna stranka ima pravo žalbe u
roku od 8 dana od dana prijema iste preko ovog suda,
VIŠEM SUDU PODGORICA.