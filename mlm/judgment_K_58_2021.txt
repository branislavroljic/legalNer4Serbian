K.br. 58/21
U IME CRNE GORE
VIŠI SUD U PODGORICI, kao prvostepeni krivični, sudija Kovačević Vesna, uz učešće Jelenić Vesne kao zapisničara, u predmetu protiv optuženog M.D., koga brani Bečanović Vaso, advokat postavljen po službenoj dužnosti iz Podgorice, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, nakon donesenog rješenja o usvajanju sporazuma o priznanju krivice, dana 04.02.2022. godine, dana 07.02.2022. godine donio je
P R E S U D U
Optuženi:

M.D., JMB ............, zvani „D.“, od oca D. i majke Lj., rođene S., rođen .... godine u P..., sa prebavilštem u P... – M....bb, državljanin Crne Gore, penzioner, oženjen, otac troje djece, lošeg imovnog stanja, ranije osuđivan presudom Osnovnog suda u Podgorici K.230/91 od 17.11.1992. godine zbog krivičnog djela iz člana 172 st.1 na novčanu kaznu u iznosu od 3.500,00 Dn, presudom Osnovnog suda u Podgorici K.906/93 od 07.02.1994. godine zbog krivičnog djela iz člana 231 st. 3 KZCG na uslovnu osudu u trajanju od 6 mjeseci, presudom Višeg suda u Podgorici K.183/03 od 27.11.2003. godine na ka kaznu zatvora u trajanju od 7 godina zbog krivičnog djela iz člana 245 st.1 KZCG, presudom Osnovnog suda Cetinje K.77/04 od 08.05.2007. godine na kaznu zatvora u trajanju od 1 godine zbog krivičnog djela iz člana 240 st.2,st.1 t.1 i člana 25 i čl.49, presudom Višeg suda u Podgorici Kv.br.568/13 od 24.07.2013. godine na jedinstvenu kaznu u trajanju od 9 godina i 4 mjeseca zbog krivičnih djela iz člana 300 st.1 i člana 403 st.1, nalazi se u pritoru od 06.04.2021. godine od 11:30 časova pa nadalje,
KRIV JE
Zato što je:

Dana 06.04.2021. godine, u Podgorici, svjestan svog djela čije je izvršenje i htio, neovlašćeno radi dalje prodaje držao opojnu drogu heroin - supstancu koja je Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (''Sl.list CG'' br. 41/2018 od 28.06.2018. godine), proglašena za opojnu drogu, na način što je kod sebe držao heroin, koji je bio zapakovan u jednu u veću i pet manjih pvc kesa, ukupne neto mase 11,334 grama, koji mu je služio za dalju prodaju,
čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Pa sud optuženog primjenom citiranih zakonskih odredbi, te odredbi čl. 4 st. 2, čl. 5 čl.13, čl.15, čl. 32, čl. 33, čl. 36, čl. 42,čl., čl.51 i čl.300 st. 7 Krivičnog zakonika Crne Gore, te odredbi čl. 226, čl. 229, čl. 303 Zakonika o krivičnom postupku
O S U Đ U J E
Na kaznu zatvora u trajanju od 2 (dvije) godine i 1(jedan) mjesec, u koju kaznu se računa vrijeme provedeno u pritvoru od 06. 04. 2021. godine od 11:30 časova pa nadalje
Na osnovu čl. 75 st.1 u vezi čl. 300 st. 7 Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga heroin ukupne neto mase 11,334 grama, koja se ima uništiti u roku od 15 dana po pravosnažnosti presude, kao predmet izvršenja krivičnog djela, a za koje zakon predviđa obavezno oduzimanje.

OBAVEZUJE SE optuženi da na ime troškova krivičnog postupka uplati Višem državnom tužilaštvu u Podgorici iznos od 50,00 eura na ime paušala na račun Vrhovnog državnog tužilaštva broj 832-1187-31 i da Višem sudu u Podgorici uplati iznos od 50,00 € na ime paušala u roku od 15 dana od dana pravosnažnosti presude donijete na osnovu sporazuma o priznanju krivice.

O b r a z l o ž e nj e
Optužnicom Višeg Državnog tužilaštva u Podgorici Kt.br.63/21 od 10.05.2021. godine, optuženom M.D., stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore.

Dana 04.02.2022.godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o saslušanju optuženog.

Iz sadržine zapisnika o pregovoranju, zapisnika o saslušanju optuženog i sporazuma o priznanju krivice proizilazi da su zastupnik optužbe i optuženi saglasni da Viši sud u Podgorici optuženom M.D. za krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore, stavljeno mu na teret optužnicom VDT u Podgorici Kt.br. 63/21 od 10.05.2021. godine utvrdi kazna zatvora u trajanju od 2 (dvije) godine i 1(jedan) mjesec, u koju kaznu se uračunava vrijeme provedeno u pritvoru od 06. 04. 2021. godine od 11:30 časova, koju kaznu je optuženi dužan izdržati po pravosnažnosti presude, te da se izrekne i mjera bezbjednosti oduzimanje opojne droge heroina ukupne neto mase 11,334 grama, koja se imaju uništiti po pravosnažnosti presude donijete na osnovu sporazuma o priznanju krivice i da se optuženi obaveže na plaćanje troškova krivičnog postupka i to iznos od 50,00 eura na ime paušala, na račun Vrhovnog državnog tužilaštva žiro račun broj 832-1187-31, kao i iznos od 50,00 eura na ime sudskog paušala Višem sudu u Podgorici žiro račun broj 832-7113-04, u roku od 15 dana od dana pravosnažnosti presude.

Iz sadržine dokaza koji se nalaze u spisima predmeta i koji su predloženi optužnicom i to službene zabilješke ovlašćenih službenika Uprave policije Centra bezbjednosti Podgorica Ku.br.398/21 od 07.04.2021. godine, iz tri potvrde o privremeno oduzetim predmetima Uprave policije Centra bezbjednosti Podgorica Ku.br.398/21 od 06.04.2021. godine, na ime M.D., izvještaja o hemijskom vještačenju Forenzičkog centra u Danilovgradu broj 859/21 od 27.04.2021. godine, izvršenog uvida u fotoelaborat Uprave policije Centra bezbjednsoti Podgorica broj 14/03-539/528 od 06.04.2021. godine, sud zaključuje da je državni tužilac pružio dovoljno dokaza o krivici optuženog M.D., te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Naime, sud je od olakšavajućih okolnosti na strani optuženog cijenio priznanje optuženog za izvršeno krivično djelo, te njegovo zdrastveno stanje, starosnu dob i količinu droge, tako da je po ocjeni ovog suda shodno čl. 36 Krivičnog Zakonika Crne Gore kazna zatvora iz sporazuma o priznanju krivice u trajanju od od 2 (dvije) godine i 1 (jedan)mjeseca, u koju kaznu se računa vrijeme provedeno u pritvoru od 06. 04. 2021. godine u 11:30 časova, koju kaznu je optuženi dužan izdržati po pravosnažnosti presude, srazmjerna stepenu krivice optuženog i težini počinjenog krivičnog djela i da predstavlja onu mjeru, koja je neophodno potrebna za postizanje svrhe kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe propisivanja i izricanja krivičnih sankcija iz čl. 4. st. 2. Krivičnog zakonika Crne Gore.

Na osnovu čl. 75 u vezi čl. 300 st. 7 Krivičnog zakonika Crne Gore, sud je optuženom M.D. izrekao mjeru bezbjednosti oduzimanje opojne droge heroina ukupne neto mase 11,334 grama, koja se ima uništiti 15 dana po pravosnažnosti presude donijete na osnovu sporazuma o priznanju krivice za koje zakon predviđa obavezu oduzimanja kao predmeta izvrešenja krivičnog djela.

Kako je optuženi oglašen krivim, sud ga shodno čl. 226 i 229 Zakonika o krivičnom postupku, obavezuje i na plaćanje troškova krivičnog postupka i to iznos od 50,00 eura na ime paušala, na račun Vrhovnog državnog tužilaštva broj 832-1187-31, kao i iznos od 50,00 eura na ime sudskog paušala Višem sudu u Podgoricina žiro račun broj 832-7113-04 u roku od 15 dana od dana pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice, koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana, 07.02.2022. godine
Zapisničar SUDIJA
Vesna Jelenić, s.r Kovačević Vesna, s.r.

PRAVNA POUKA: Protiv ove presude je dozvoljena žalba samo ako presuda nije u skladu sa zaključenim sporazumom.

Za tačnost otpravka
Tvrdi i ovjerava
__________________