K. ./23/23
U IME CRNE GORE
OSNOVNI SUD U KOTORU, kao prvostepeni krivični sud po sudiji pojedincu D.S., uz učešće zapisničara V. P., u krivičnom predmetu protiv J. V., kojeg brani advokat D. R. iz K., zbog krivičnog djela nedozvoljeno držanje oružja i eksplozivnih materija iz člana 403 stav 1 Krivičnog zakonika Crne Gore i krivično djelo izazivanje opšte opasnosti iz člana 327 stav 1 Krivičnog zakonika Crne Gore, koji se vodi po optužnom predlogu ODT Kotor Kt.br. ./22 od 27.12.2023.godine, nakon pravosnažnosti rješenja o usvajanju sporazuma o priznanju krivice, dana 20.06.2024.godine donio je

PRESUDU

Okrivljeni J. V., JMBG ., sa nadimkom G., od oca D. i majke A., rođene S., rođen . godine u C., sa prebivalištem u B., S. S., V. M. br.1, državljanin C. G., oženjen, otac dvoje maloljetne djece, sa završenim Fakultetom dramskih umjetnosti, po zanimanju glumac, srednjeg imovnog stanja, ranije neosuđivan, protiv kojeg se ne vodi postupak za neko drugo krivično djelo,
Kriv je

Što je
Dana 27.12.2022.godine oko 15,00 časova u mjestu P., u ulici XIII broj 7, opština B., na javnom mjestu, suprotno odredbama člana 5 stav 2, član 23 i član 33 stav 1 Zakona o oružju, neovlašćeno nosio oružje B kategorije – lovčaku pušku, NN marke i kalibra, za koje oružje nema izdat oružni list izdat od nadležnog organa, i iz iste ispalio jedan projektil u pravcu stana koji koristi N. Z., koji projektil je pogodio okvir prozora u čijoj se blizini nalazila oštećena, kojom prilikom je tom opšteopasnom radnjom izazvao opasnost za njen život i tijelo, pri čemu je bio sjvestan svog djela i njegove zabranjenosti, a čije izvršenje je htio,
- čime je učinio krivično djelo nedozvoljeno držanje oružja i eksplozivnih materija iz člana 403, stav 1 Krivičnog zakonika i krivično djelo izazivanje opšte opasnosti iz člana 327 stav 1 Krivičnog zakonika Crne Gore.

Pa mu sud na osnovu naprijed navedene krivično pravne odredbe te odredbi 4, 5, 8, 13, 15, 32, 33, 36, 42, 45.st.1.tač.3., 46.st.1.tač.5.Krivičnog zakonika Crne Gore, prethodno
UTVRĐUJE
1.Za krivično djelo nedozvoljeno držanje oružja i eksplozivnih materija iz člana 403 stav 1 Krivičnog KZ CG kaznu zatvora u trajanju od 3 (tri) mjeseca,
i
2.Za krivično djelo izazivanje opšte opasnosti iz člana 327 stav 1 Krivičnog zakonika, kaznu zatvora u trajanju od 4 (četiri) mjeseca.

Pa ga sud na osnovu člana 48 i 51 KZ CG i čl. 226, 229, 368 i 374 Zakonika o krivičnom postupku
OSUĐUJE
Na jedinstvenu kaznu zatvora u trajanju od 6 (šest) mjeseci, koju će okrivljeni izdržati nakon pravosnažnosti presude, s tim što se istovremeno određuje da će se ova kazna izvršiti u prostorijama u kojima stanuje u B., S. S., ul. V. M. br. 1.

Okrivljeni J. V., kome je određeno izvršenje kazne zatvora u prostorijama u kojima stanuje, ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija. Ukoliko osuđeni jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenje krivičnih sankcija.

Obavezuje se okrivljeni da na ime sudskog paušala uplatiti iznos od 70,00 eura na žiro račun Osnovnog suda Kotor br.832-16-52, i na ime troškova postupka iznos od 100,00 eura na žiro račun Vrhovnog državnog tužilaštva broj 832-1187-31, u roku od mjesec dana od dana pravosnažnosti presude.

Oštećena Z. N. se sa postavljenim, a nepreciziranim imovinsko pravnim zahtjevom upućuje na parnicu.

O b r a z l o ž e nj e
Optužnicom ODT K. Kt.br. 698/22 od 27.12.2022.godine stavljeno je na teret okrivljenom J.V. izvršenje krivičnog djela nedozvoljeno držanje oružja i eksplozivnih materija iz člana 403 stav 1 Krivičnog zakonika Crne Gore i krivično djelo izazivanje opšte opasnosti iz člana 327 stav 1 Krivičnog zakonika Crne Gore.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma o priznanju krivice, pročitani su optužni predlog ODT Kotor Kt.br. . od 27.12.2023.godine, zapisnik o uviđaju UP OB B. . broj . od 27.12.2022.godine sa izvještajem o uzrokovanju trakova sa lica mjesta knjiga uviđaja . od 27.12.2022.godine, izvještaj o uzorkovanju tragova sa lica mjesta knjiga uviđaja . od 28.12.2022.godine, zapisnik o pretresanju stana na ime J. V., izvještaj o trasološkom vjšetačenju UP Forenzičkog centra D. . od 11.01.2023.godine, sa izuzetim prozorom dimenzija 108x70 cm, bez stakla, izvještaj o vještačenju prisustva barutnih čestica UP Forenzičkog centra D. . od 17.01.2023.godine, izvještaj o vještačenju prisustva GSR čestica UP Forenzičkog centra D. . od 16.01.2023.godine sa 2 komada SEM stubića izuzeta sa šaka J. V., izvod iz registra kaznenih evidencija Ministarstva pravde Crne Gore od 29.12.2022.godine
Iz sadržine prikupljenih dokaza na koje okrivljeni i njegov branilac nijesu imali nikakve primjedbe, sud je zaključio da je ODT K. pružio dovoljno dokaza o krivici optuženog J. V. i da je okrivljeni u vrijeme i na način opisan u izreci ove presude učinio krivična djela nedozvoljeno držanje oružja i eksplozivnih materija iz člana 403 stav 1 Krivičnog zakonika Crne Gore i krivično djelo izazivanje opšte opasnosti iz člana 327 stav 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o prizanju krivice.

Odlučujući o krivičnoj sankciji iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa krivičnom sankcijom prihvatljiv. Ovo sa razloga što se oštećena nije pridružila krivičnom gonjenju, te izraženo kajanje i žaljenje zbog učinjenog, koje okolnossti su za sud imale karakter naročito olakšavajućuh okolnosti u odnosu na krivično djelo izazivanje opšte opasnosti iz čl.327.st.1. Krivičnog zaknika Crne Gore, dok otežavajućih okolnosti na njegovoj strani sud nije našao, pa mu je predhodno utvrdio za krivično djelo nedozvoljeno držanje oružja i eksplozivnih materija iz člana 403 stav 1 Krivičnog zakonika Crne Gore kaznu zatvora u trajanju od 3 (tri) mjeseca, a za krivično djelo izazivanje opšte opasnosti iz člana 327 stav 1 Krivičnog zakonika, kaznu zatvora u trajanju od 4 (četiri) mjeseca, pa je sud primjenom odredbi čl.48.Krivičnog zakonika Crne Gore okrivljenog J. osudio na jedinstvenu kaznu zatvora u trajanju od 6 (šest) mjeseci, koju će okrivljeni izdržati nakon pravosnažnosti presude, s tim što se istovremeno određuje da će se ova kazna izvršiti u prostorijama u kojima stanuje u B., S. S., ul. V.M. br. 1, smatrajući da će se izrečenom krivičnom sankcijom ostvariti svrha kažnjavanja, odnosno da će izrečena krivična sankcija, uticati na okrivljenog da ubuduće ne čini krivična djela.

Pošto je okrivljeni oglašen krivim obavezan je da na ime troškova krivičnog postupka plati iznos od 100,00 eura, na žiro račun Vrhovnog državnog tužilaštva 832-1187-31 i na ime sudskog paušala iznos od 70,00 eura, na žiro račun Osnovnog suda u Kotoru 832-16-52, sve u roku od 15 dana od dana pravosnažnosti presude.

Paušalni iznos je odmjeren shodno imovnim prilikama optuženog, trajanju i složenosti krivičnog postupka, a ovo na osnovu člana 226. stav 3 ZKP-a.

Sa svega izloženog, a primjenom člana 303 ZKP-a, odlučeno je kao u izreci.

OSNOVNI SUD U KOTORU

Dana, 20.06.2024.godine
Zapisničar SUDIJA
V.P. D.S.

PRAVNA POUKA: Protiv ove presude nema se pravo žalbe.