U IME CRNE GORE
K.br. 54/16
VIŠI SUD U PODGORICI, kao prvostepeni krivični po sudiji Tabaš Predragu, uz učešće namještenika Novčić Slobodanke kao zapisničara, u predmetu protiv optuženog M. B., koga brani P. J., advokat iz P..., zbog produženog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. u vezi čl. 49. Krivičnog zakonika Crne Gore, po optužnici Višeg državnog tužioca u Podgorici Kt.br. 51/16 od 09.06.2016. godine, koju je na ročištu povodom odlučivanja o sporazumu o priznanju krivice zastupao Šoškić Miloš - državni tužilac u VDT-a u Podgorici, nakon donešenog rješenja o usvajanju sporazuma o priznanju krivice, dana 17.11.2016. godine, donio je
P R E S U D U
Optuženi:

B. M., JMB ..., zvani Ć., od oca M. i majke S., rođene K., rođen .... godine u P..., sa prebivalištem u D... - G..., državljanin Crne Gore, neoženjen, pismen, završio osnovnu školu, lošeg imovnog stanja, osuđivan,u pritvoru po rješenju sudije za istragu Višeg suda u Podgorici Kri.br.93/16 od 15.04.2016.godine, od 15.04.2016.godine od 12,45 časova
KRIV JE
Zato što je:

U period od početka 2016.godine do aprila 2016.godine, u D..., svjestan svoga djela čije je izvršenje htio, neovlašćeno prodavao i radi dalje prodaje držao opojnu drogu heroin-supstancu koja je Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (“Sl.list CG” broj 56/12 od 09.11.2012. godine) proglašena za opojnu drogu, na način što je od početka 2016.godine do prve polovine aprila 2016. godine F. S. više puta prodavao po 0,5 grama heroina za iznose od po 10€, te je dana 15.aprila 2016.godine u svom stanu radi dalje prodaje držao dvadeset zamotuljaka opojne droge heroina, ukupne neto mase 5,86 grama, a koja opojna droga kao i novac koji potiče od izvršenja krivičnog djela u iznosu od 910,00€, su otkriveni prilikom pretresa stana okrivljenog od strane ovlašćenih službenika Ministarstva unutrašnjih poslova Uprave policije
- čime je izvršioproduženo krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. U vezi čl. 49. Krivičnog zakonika Crne Gore.

Pa ga sud primjenom citiranih zakonskih odredbi, te odredbi čl. 4 st. 2, 32, 36, 42,45. i 46. Krivičnog zakonika, te odredbi čl. 226, 229, 303. i 374. Zakonika o krivičnom postupku.

O S U Đ U J E
Na kaznu zatvora u trajanju od 2 (dvije) godine, u koju kaznu mu se uračunava vrijeme provedeno u pritvoru od 15.04.2016. godine pa nadalje.

Na osnovu čl. 75. u vezi čl. 300 st. 7. Krivičnog zakonika Crne Gore, optuženom se iz r i č e
MJERA BEZBJEDNOSTI
ODUZIMANJE PREDMETA
ODUZIMA SE opojna droga heroin ukupne neto mase 5,86 grama, koji se ima uništiti po pravosnažnosti presude.

Od optuženog se oduzima imovinska korist u iznosu od 910,00 € kao novac pribavljen izvršenjem krivičnim djelom, koji novac se ima uplatiti u budžet Crne Gore.

OBAVEZUJE SE optuženi da na ime troškova krivičnog postupka nastalih tokom istrage i tokom zaključenja sporazuma o priznanju krivice u budžet Crne Gore uplati iznos od 2050,00€, u roku od 15 dana po pravosnažnosti presude donijete na osnovu sporazuma o priznanju krivice pod prijetnjom prinudnog izvršenja.

O b r a z l o ž e nj e
Optužnicom Višeg Državnog tužilaštva u Podgorici Kt.br. 51/16 od 09.06.2016. godine, optuženom M. B. stavljeno je na teret izvršenje produženog krivičnog djela neovlašćena proizvodnja, držanje i stavljanje u promet opojnih droga iz čl. 300. st. 1. U vezi čl. 49. Krivičnog zakonika Crne Gore.

Dana 11.11.2016. godine, Više Državno tužilaštvo dostavilo je sudu sporazum o priznanju krivice, zapisnik o pregovaranju i zapisnik o priznanje krivice optuženog.

Na ročištu za razmatranje sporazuma, održanom dana 17.11.2016. godine, sud je pročitao dokaze predložene optužnicom i to: Zapisnik o pretresanju stana i drugih prostorija Ministarstva unutrašnjih poslova-Uprave policije CB Podgorica od 15.04.2016. godine, dvije potvrde o privremeno oduzetim predmetima Ministarstva unutrašnjih poslova-Uprave policije OB Danilovgrad Ku.br. 34/16 od 15.04.2016.godine, Izvještaj o hemijskom vještačenjun Forenzičkog centra u Danilovgradu broj 1690/16 od 10.05.2016. godine, Zapisnik o pregovaranju VDT-a Podgorica Kt.br. 51/16 od 11.11.2016. godine, Zapisnik o priznanju krivice optuženog Kt.br.51/16 od 11.11.2016. godine, Sporazum o priznaju krivice optuženog Kt.br. 51/16 od 11.11.2016. godine.

Iz sadržine pročitanih dokaza, na koje optuženi i njegov branilac nijesu imali primjedbi, sud zaključuje da je državni tužilac pružio dovoljno dokaza o krivici optuženog B. M., te da je optuženi izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st. 2. u vezi st. 1. Krivičnog zakonika Crne Gore na način, u vrijeme i na mjestu kako je to opisano izrekom ove presude, a nakon što je u svemu prihvatio sporazum o priznanju krivice.

Odlučujući o visini kazne za optuženog iz sporazuma o priznanju krivice, zaključenog između stranaka, sud je našao da je predlog stranaka u vezi sa kaznom prihvatljiv. Ovo iz razloga što je po ocjeni suda kazna zatvora u trajanju od 2 (dvije) godine, srazmjerna stepenu krivice optuženog i težini počinjenog krivičnog djela, te da će se istom postići svrha kažnjavanja iz čl. 32. Krivičnog zakonika Crne Gore, da optuženi ubuduće ne vrši krivična djela, u okviru opšte svrhe izricanja krivičnih sankcija iz čl. 4. st. 2. Krivičnog zakonika Crne Gore.

Shodno odredbi čl. 75. u vezi čl. 300. st. 7. Krivičnog zakonika Crne Gore, optuženom je izrečena i mjera bezbjednosti – oduzimanje predmeta, pa je od optuženog oduzeta opojna droga heroin ukupne neto mase 5,86 grama, koja se ima uništiti po pravosnažnosti presude, kao i novac koji potiče od izvršenja krivičnog djela u iznosu od 910,00€ koji novac se ima uplatiti u budžet Crne Gore, a za koje predmete zakon predviđa obavezno oduzimanje, a sve u skladu i sa pomenutim sporazumom o priznanju krivice.

Kako je optuženi oglašen krivim, sud ga shodno čl. 226. i 229. Zakonika o krivičnom postupku, obavezuje i na plaćanje troškova krivičnog postupka i to na ime troškova krivičnog postupka nastalih tokom istrage i tokom zaključenja sporazuma o priznanju krivice u iznosu od 2050,00 eura, koje je dužan uplatiti u budžet Crne Gore, u roku od 15 dana po pravosnažnosti presude donijete na osnovu sporazuma o priznanju krivice, a sve u skladu sa sporazumom o priznanju krivice koji je zaključen između stranaka.

Sa izloženog, a shodno odredbi čl. 303. st. 1. Zakonika o krivičnom postupku, odlučeno je kao u izreci presude.

VIŠI SUD U PODGORICI
Dana,17.11.2016. godine
S U D I J A
Tabaš Predrag
DN-a, po primjerak:

- VDT Podgorica,
- ZIKS - Spuž
- Optuženom,
- Braniocu optuženog,
- A/A.

Postupljeno, dana __________ godine