K.br. 69/16
U IME CRNE GORE
OSNOVNI SUD U BARU, kao prvostepeni krivični, sudija Aleksandra Leković, kao sudija pojedinac, sa zapisničarom Anom Stanišić, u krivičnom predmetu okrivljene M. M. J., zbog krivičnog djela - laka tjelesna povreda iz čl. 152 st. 2 u vezi st. 1Krivičnog zakonika, po optužnom predlogu Osnovnog državnog tužilaštva u Baru Kt.br. 608/12 od 05.09.2012.godine, nakon održanog glavnog javnog pretresa u prisustvu zastupnika optužbe, savjetnika ODT-a u Baru P. Đ. okrivljene M. J. M., dana 25.05.2016.godine, donio je i javno objavio,

P R E S U D U
Okrivljena:

M. M. J., JMBG, od oca M. i majke F., rođene B., rođena u S., gdje je i stalno nastanjena, državljanka R. S., po zanimanju frizer, udata, bez djece, pismena, završila srednju školu, srednjeg imovnog stanja, osuđI.a presudom Opštinskog suda Sjenica K br. 157/02 od 27.02.2002.godine, zbog krivičnog djela iz čl. 93 st. 1 KZ, na novčanu kaznu u iznosu od 3000.

Na osnovu čl. 373 tač.1 ZKP-a, a u vezi sa čl.10 st.1 i 2. Krivičnog zakonika
OSLOBAĐA SE OD OPTUŽBE
Što je :

Dana 25.08.2012. godine oko 06,30 časova, u naselju Šušanj, Opština Bar, postupajući u nužnoj odbrani, odbijajući od drugog istovremeni protivpravni napad, lako tjelesno povrijedila oštećenog D. J., na način što je, u trenutku dok su njenog supruga J. J. udarali D. J., D. I. i D. M., udarila oštećenog D. J. drvenom motkom - sredstvom podobnim da tijelo teško povrijedi ili zdravlje teško naruši, u predjelu leđa-desnog ramena, nanoseći mu tom prilikom lake tjelesne povrede u vidu oguljotine kože u predjelu desnog ramena promjera 5x3 cm, oguljotinu kože u predjelu nadlaktice promjera 3 x 2 cm i dva uzdužna prugasta krvna podliva u desnom lopatičnom predjelu promjera 11x 1 cm i 10 x 1 cm,
- čime bi izvršila krivično djelo - laka tjelesna povreda iz čl. 152 st. 2 u vezi st. 1 Krivičnog zakonika Crne Gore.

- Jer je postupala u nužnoj odbrani
Oštećeni D. J. se radi ostvarI.ja imovinsko pravnog zahtjeva upućuje na parnični postupak.

Troškovi postupka padaju na teret budžetskih sredstava suda.

O b r a z l o ž e n j e
Optužnim predlogom Osnovnog državnog tužilaštva u Baru Kt.br. 608/12 od 05.09.2012.godine, koji je preciziran na glavnom pretresu dana 03.11.2015.godine, stavljeno je na teret okrivljenoj izvršenje krivičnog djela laka tjelesna povreda iz čl. 152 st. 2 u vezi st. 1 Krivičnog zakonika Crne Gore.

Okrivljena M. J. M. se u prethodnom postupku branila ćutanjem, dok je na glavnom pretresu u svojoj odbrani u bitnom navela da je navedenog dana došla u Bar sa svojim suprugom J. J. i prijateljima S. S. i K. A.. Imali su rezervisan smještaj gdje dolazi svake godine. Pošto su jako rano stigli bilo im je žao da bude gazdaricu, parkirali su auto ispred stana i pošli da prošetaju pored mora. Došli su do taksi stanice i D. M. ih je tada pitao, na udaljenosti od nekih 15-20 metara, treba li im smještaj. Oni su rekli da im ne treba smještaj, a onda ih je on pitao gdje će da spavaju, a njen muž mu je odgovorio na plaži. Onda je M. odgovorio "jel se ti sa mnom zajebavaš". Njen muž mu je rekao "ne". Nastavili su dalje da idu J., A. i S., a ona je zastala jer je pisala poruku na telefonu. Dok je pisala poruku, nedaleko od nje, sa njene desne strane, je bila neka žena koja je čučnula i rekla joj "bježite, on je lud sve će Vas pobiti, zvao je sinove". Tada je pogledala u M. pravcu i vidjela ga da telefonira i ta žena mu se obratila riječima "M., nemoj svima da praviš probleme". Tada je prvi put čula njegovo ime. J., A. i S. su bili stigli do terase jednog kafića, a ona je u tom trenutku bila udaljena od te terase 30-40 m kako bi pozvala policiju, međutim nije uspjela da dobije policiju sa svog srbijanskog broja. Onda je pozvala gazdaricu ovdje u Šušnju i rekla joj da pozove policiju jer je M. u ruci već imao palicu. Tada su došla M. dva sina i potrčali su na terasu ovog lokala. Tada je gazdarici preko telefona u panici rekla da pozove policiju, da su napadnuti. Onda se ona trčećim korakom uputila na ovu terasu i tu je vidjela svog supruga kako leži na podu terase sav krvav. M. je imao palicu u rukama, a njegova dva sina su udarala njenog supruga, a nije vidjela da su oni dvojica imala nešto u rukama. U tom momentu je pokušala da se ubaci u tu gužvu i da ih nekako razdvoji i onda je jednog od tih momaka, sina D. M., koji je bio bez majice, pokušala da povuče unazad, međutim nije mogla i onda ga je ugrizla za leđa. Onda ju je on udario laktom u rame, ona je pala i čula je da je neko povikao "policija", a D. su pobjegli sa dvoje auta. Dalje je na posebna pitanja navela da je ona samo ugrizla jednog od M. sinova i ništa drugo nije uradila, a ne zna kakve su povrede oni imali. Ni u jednom trenutku nije držala nikakvu motku. M. je uzeo motku u trenutku kada su njegovi sinovi došli svojim autom na mjesto događaja i oni su se trčeći uputili prema stolu za kojim su sjedjeli njen suprug sa prijateljima. Ona je sa udaljenosti od 30-40 m vidjela da trojica prilaze njenom suprugu, da njen suprug ustaje od stola, a ona je onda trčećim korakom stigla do njih i nije mogla da registruje šta ko radi. Kad je prišla ovom stolu, vidjela je muža na podu krvavog i trojica ljudi koji ga udaraju, a ne zna koji ga je kako udarao. Na pitanje suda je navela da je D. M. ovom palicom udario njenog supruga po sred glave, i ona je to vidjela i imala je osjećaj da njen suprug umire. Na pitanje branioca, navela je da nije vidjela da je M. udario svoga sina motkom. Na tom prostoru kada se odigravao ovaj događaj nije bila nikakva deponija i gradilište.

U dokaznom postupku sud je proveo sledeće dokaze: saslušan je svjedok J. J., na saglasan predlog stranaka pročitan je iskaz oštećenog D. J., svjedoka S. S., D. I., pročitan je izvještaj ljekara specijaliste hirurga Opšte bolnice u Baru br. protokola od 25.08.2012.godine za J. J., izvještaj ljekara Jedinice za HMP od 25.08.2012.godine na ime D. J., nalaz i mišljenje vještaka medicinske struke dr. K. N. od 03.09.2012.godine, na saglasan predlog stranaka pročitan je iskaz vještaka medicinske struke dr K. N. sa glavnog pretresa, izvršen je uvid u izvještaj ljekara Jedinice za HMP od 25.08.2012.godine na ime M. M., uvid u izvještaj Opšte Bolnice u Baru od 25.08.2012.godine na ime M. J. M., pročitan je dopis Uprave policije CB Bar, od 09.09.2014.godine, izvršen je uvid u spise predmeta Područnog organa za prekršaje Bar broj PP 2226/12-III, pročitan je izvod iz KE za okrivljenu M. J. M., pribavljen od MUP-a Srbije br. 235-15044/14 od 10.12.2014.godine.

Oštećeni J. J. je u svom iskazu datom u prethodnom postupku naveo da je 25.08.2012.godine nešto poslije 06,00 časova, došao iz Sjenice u Bar sa svojom suprugom M. J. M. i sa svojim prijateljem S. S. i prijateljicom K. A.. Dolaskom u Šušanj išli su jednom stazom i jedan čovjek - taksista, a upravo se radi o D. M., ga je pitao da li mu treba smještaj, na šta mu je on odgovorio da mu ne treba. Zatim ga je M. pitao gdje će da spava, na šta mu je odgovorio da će da spava u vodi. Okrivljeni mu je odgovorio "koga zajebavaš" i zvao je nekog telefonom. U tom trenutku stigla su dva mladića, a on - J. je sa svojim društvom sjedio u kafani. D. M. sa dva mladića prilazi do stola, on (J.) je ustao, a jedan od ovih mladića ga je pitao "što si mi zajebavao oca" i taj mladić ga udara boksom u predjelu desnog uva, nakon čega je pao na patos i vidio je da ga sva trojica udaraju rukama i nogama, a D. M. ga je udario drvenom palicom u predjelu čeonog dijela glave. Tada je neko povikao policija, pa su M. i sinovi pobjegli sa lica mjesta. Njegova supruga mu je rekla da je, kada je neko htio da ga udari po drugi put, ona nekog ujela zubima za leđa. Na glavnom pretresu dana 03.09.2014.godine je dodao da je u tom trenutku dok se sve ovo dešavalo njegova supruga bila van kafane jer je ostala sa nekom ženom da priča. On je tada bio čitav u krvi i nije znao gdje je ona. Sva trojica (D. M. i njegovi sinovi) su došla zajedno. On je sinove vidio prvi put kada su došli do kafane zajedno sa M..

Oštećeni D. J. je u svom iskazu u prethodnom postupku naveo da je dana 25.08.2012.godine, nešto poslije 06,00 časova, u mjestu Šušanj, Opština Bar, sa svojim bratom I. pošao na trening. Prolazili su pored taxi stanice gdje je bio njihov otac M. koji im je rekao da je imao svađu sa nekim ljudima i pokazao je jednog čovjeka koji je imao dugu kosu, a to je bio upravo J.. J. je pošao prema njima i imali su namjeru da vide o čemu se radi. J. je bio agresI. i počeli su da se raspravljaju oko njegovog razgovora sa njihovim ocem. Tu je došlo do konflikta izmedju njega i J., a J. supruga M. ga je udarila jednom drvenom motkom u predjelu leđa i ugrizla ga je zubima u predjelu leđa, dok se on raspravljao sa njim mužem. Njegov brat I. nije preduzimao nikakvu radnju osim što je bio sa njim. Na glavnom pretresu dana 03.09.2014.godine je naveo kao u prethodnom postupku i dodao da su ove ljude, njih četvoro, zatekli tu odmah pored taksi stanice na šetalištu. Kada su im prišli da ih pitaju šta rade, J. je svoju trik majicu razgrnuo i pokazao grudi i ožiljke koje ima na tijelu i tu je došlo do konflikta izmedju njega i J.. Razmjenjivali su udarce rukama, valjali su se po betonu i tada ga je s leđa udarila M. palicom i to više puta, i ugrizla ga za leđa. Poslije toga neko je vikao "policija, policija". Oni su ustali i razbježali se i ušli u auto i onda je J. trčao za njima sa motkom u rukama, i kada su ušli u auto udario je motkom u auto i oni su otišli u policiju da prijave slučaj. Za to vrijeme njegov otac je stajao sa strane i nikakvu motku nije imao u rukama. Dalje je naveo da se tuča nije desila ni na taksi stajalištu ni u kafiću, već između. Nisu za stolom sjedjeli J., A. i S., nego su oni svi stajali i krenuli prema njima. Pridružio se krivičnom gonjenju protiv okrivljene J. M. i postavio imovinsko pravni zahtjev koji nije precizirao.

Svjedok S. S. je u svom iskazu datom u prethodnom postupku naveo da je dana 25.08.2012.godine, oko 06,30 časova, u doputovao sa Kosova u Bar sa svojim prijateljem J. J., njegovom suprugom Mukelefom i prijateljicom K. A.. U Šušnju na jednoj stazi ih je sreo jedan čovjek-taksista D. M. i pitao da li ima treba smještaj, a J. je odgovorio da ne treba, da će da se smjeste na plaži. Njih dvojica su se nešto raspravljali i oni su pošli prema plaži i sjeli su za sto u jednom plažnom baru. Došao je D. M. sa još dva momka i ponovo je počela rasprava između njega i J., pa su ova dva momka i D. M. jurnuli na J.. Stao je da ih razdvoji i pokušao je da jednog momka zadrži, međutim ovaj momak se istrgao i pošao prema J. Vidio je da je J. pao na zamlju, sva trojica su jurnula, vidio je da je D. M. imao palicu u rukama i da je najvjerovatnije udario J. u predjelu čeonog dijela glave, jer je vidio veliku ranu na njegovom čelu koja je krvarila. Nije vidio ko je sve koga udario. On u rukama ova dva momka koja su bila sa D. M. nije vidio nikakav predmet. Tada je došao jedan nepoznati čovjek i rekao "policija" i ova trojica su se razbježala, odnosno ušli u vozilo D. M., a oni su ostali na lice mjesta, sve dok nije došla policija i pozvala ih da sa njima pođu u Upravu policije, gdje su dali izjave. Na glavnom pretresu dana 03.09.2014.godine je naveo kao na zapisniku pred ODT-om od 27.08.2012.godine i dodao da su sva trojica, i D. M. i njegovi sinovi, došli na terasu gdje su sjedjeli on, J. i A.. Jedan od D. sinova ga je odgurnuo, a ovaj drugi, J., je napao J. i srušio ga na pod. Za to vrijeme se on "trzao" sa drugim sinom, koji ga je odgurnuo i uletio u gužvu, a J. je tada bio na podu. Oni su udarali J. i nogama i sa rukama. M. je motkom udario po glavi J. i to je dobro vidio. J.u je tada počela krv. Za vrijeme ovog događaja je M. od njih bila udaljena 20-30 metara. Kasnije je M. došla do njih i uletjela u gužvu, a M. je tu mahao sa palicom i odjednom je čuo "policija, policija". Nije vidio da je M. nekoga udarila palicom, niti ugrizla. Palicu je imao M., a M. nije imala palicu. U trenutku kada je M. dolazila M. je mahao palicom, a M. je ušla u gužvu, ali ne može da se sjeti da li je okrivljeni mahao palicom prema M.. Primjetio je da M. ima palicu u trenutku kada je M. prišao terasi na kojoj su oni sjedjeli. Sve troje- on, J. i A., su sjedjeli na terasi i ustaju u trenutku kada prilaze D.

Svjedok D. I. je u svom iskazu u prethodnom postupku iskoristio svoje zakonsko pravo, te naveo da neće da svjedoči, a na glavnom pretresu dana 03.09.2014. godine je naveo da on i njegov brat svakog jutra imaju trening u 07,00 časova i tog jutra su krenuli na trening i svratili su na posao kod tate na taksi, a što rade svakog jutra. Kad su došli vidjeli su oca M. da je uznemiren, pitali su ga šta se desilo. Rekao im je da se posvađao sa nekim ljudima koji su ga napali. Pitali su ga ko su ti ljudi, kada im je on pokazao vidjeli su da ti ljudi ustaju sa stola i kreću prema njima. Njegov brat je krenuo prema njima, a on za njim. Sa tim ljudima su se sreli izmedju kafića i taksi stanice. J. je krenuo prema njegovom bratu, širio je majicu i ruke prema njegovom bratu i njegov brat i J. su počeli da se guraju. Kako su se gurali, uhvatili su se u klinč i pali dolje. To je trajalo veoma kratko. Onda je J. žena uletjela sa velikom motkom i udarila njegovog brata u predjelu ledja i lopatica, i više puta je zamahivala i udarala njegovog brata, a i svoga muža je udarala, jer je ona zamahivala više puta, a njegov brat i J. su se okrećali po zemlji. Vidio je da je tada M. skočila na njegovog brata, koji je bio tada na zemlji zajedno sa J., i ugrizla ga za leđa. Tada je naišao jedan čovjek u crnoj majici i povikao "policija, policija". Na posebna pitanja je naveo da se, za vrijeme dok se J. rvao sa J., njegov otac nalazio pored njih, nije ni uspio da priđe, a u rukama ništa nije imao. Zna da njegov otac nije ni prišao mjestu gdje su se oni rvali, a u trenutku kada je ovaj čovjek povikao policija, vidio je da je njegov otac udaljen nekih 10 m od mjesta gdje su se njegov brat i J. rvali. Za vrijeme dok su se rvali njegov brat i J., M. je bila tu, pa je otrčala jer je tu bilo gradilište jer se tu nešto gradilo, uzela je letvu i vratila se sa letvom.

U nalazu i mišljenju vještaka medicinske struke dr K. N. od 03.09.2012.godine, a koji nalaz je vještak dao na osnovu medicinske dokumentacije u spisima predmeta, je navedeno da je D. J. zadobio sledeće tjelesne povrede: oguljotina kože u predjelu desnog ramena, promjera 5 x 3 cm, oguljotina kože u predjelu desne nadlaktice promjera 3 x 2 cm, dva uzdužna prugsta krvna podliva u desnom lopatičnom predjelu, promjera 11 x 1 cm i 10 x 1 cm. Navedene povrede koje je zadobio D. J. predstavljaju u vrijeme nanošenja, procijenjene kako pojedinačno, tako i u svom ukupnom djelovanju, laku tjelesnu povredu i nanešene su višekratnim dejstvom tupine mehaničkog oruđa, u šta bi spadalo: šipka, palica i slično.

Iz izvoda iz KE za okrivljenu M. J. M., pribavljen od MUP-a Srbije br. 235-15044/14 od 10.12.2014.godine, utvrđuje se da imenovana do sada osuđI.a presudom Opštinskog suda Sjenica K br. 157/02 od 27.02.2002.godine, zbog krivičnog djela iz čl. 93 st. 1 KZ, na novčanu kaznu u iznosu od 3 000 dinara.

Ocjenom izvedenih dokaza tokom postupka je nesporno utvrđeno da je navedenog dana došlo do fizičkog sukoba u kojem su učestvovali sada već pravosnažno osuđeni D. M. i njegovi sinovi D. J. i D. I. sa jedne strane i okrivljena M. J. M. i njen suprug oštećeni J. J. sa druge strane. Nesporno je da su navedenom događaju D. J. i J. J. zadobili lake tjelesne povrede
Naime, presudom ovog suda K. br. 336/12 od 09.11.2015. godine, koja je u odnosu na okrivljenog M. D. postala pravosnažna dana 14.03.2016. godine, D. M. je oglašen krivim zbog krivičnog djela laka tjelesna povreda iz čl. 152 st. 2 u vezi sa st. 1 KZ CG učinjenog na štetu J. J., supruga ovdje okrivljene, i to zato što je dana 25.08.2012.godine, oko 06,30 časova, u naselju Šušanj, Opština Bar, lako tjelesno povrijedio oštećenog J. J., na način što ga je udario drvenom palicom u predjelu glave nanoseći mu tom prilikom laku tjelesne povrede u vidu nagnječno razderne rane u desnom čeono - tjemenom predjelu dužine 5 cm, čije dno čini pokosnica kostiju krova lobanje u desnom čeonom-tjemenom predjelu.

Nadalje, iz spisa predmeta Područnog organa za prekršaje Bar broj PP 2226/12-III, utvrđeno je da je pred Područnim organom za prekršaje vođen prekršajni postupak protiv J. J., D. J. i D. I. zbog događaja koji se dogodio dana 25.08.2012.godine oko 06,40 časova. Rješenjem PP br. 2226/12-III od 06.12.2013.godine okrivljeni J. J. je oslobođen od krivice da je navedenog dana udarao više puta stisnutim pesnicama D. J. i D. I.a, čime bi počinio prekršaj iz čl. 10 st. 2 Zakona o javnom redu i miru, dok su okrivljeni D. J. i D. I. oglašeni krivi jer su navedenog dana u fizičkom obračunu stisnutim pesnicama udarali J. J., čime su počinili prekršaj iz čl. 10 stav 2. Zakona o javnom redu i miru i izrečena im je novčana kazna i to D. Jozu u iznosu od 500 eura, a okrivljenom D. I.u u iznosu od 700 eura.

Prema tome, povodom istog događaja zbog kojeg se vodi i ovaj krivični postupak, vođen je i prekršajni postupak u kojem je utvrđeno da su D. J. i D. I. kritičnom prilikom stisnutim pesnicama udarali J. J., supruga okrivljene M., a kako je u krivičnom postupku K br. 336/12 takođe nesporno utvrđeno da je oštećenog J. kritičnom prilikom, odnosno u istom događaju, udario i D. M. i to drvenom palicom u predjelu glave, to je u konkretnom događaju okrivljena M. postupala u nužnoj odbrani.

Naime, nužna odbrana je ona odbrana koja je neophodno potrebna da učinilac od svog dobra ili dobra drugog odbije istovremen ili neposredno predstojeći protivpravan napad. Da bi postojala nužna odbrana mora postojati napad od strane čovjeka, napad mora biti protivpravan, stvaran i usmjeren protiv nekog pravnog dobra. Odbrana se mora odnositi na odbijanje napada, mora biti usmjerena protiv napadača i istovremena sa napadom. U konkretnom slučaju, po mišljenju suda, okrivljena je postupala u nužnoj odbrani.

Okrivljena je negirala izvršenje krivičnog djela koje joj je stavljeno na teret, odnosno u svojoj odbrani je tvrdila da ona ni u jednom trenutku kod sebe nije imala nikakvu motku, te da je oštećenog D. J. samo ugrizla za leđa, ali da ga nije udarila nikakvom drvenom motkom, a da je jedino okrivljeni D. M. u svojoj ruci imao palicu i to u trenutku kada su došla njegova dva sina, pa su sva trojica potrčala na terasu lokala u kojem su sjedjeli njen suprug, oštećeni J. J., kao i njihovi prijatelji S. S. i K. A.. Ona je u tom trenutku bila udaljena od terase tog lokala nekih 30 - 40 metara. Međutim, u trenutku kada je vidjela da M., sa palicom u ruci, i njegovi sinovi trče prema terasi, tada se i ona trčećim korakom uputila prema terasi i vidjela svog supruga koji leži na podu terase sav krvav. Tada je ona uskočila u tu gužvu, pokušavajući da ih razdvoji i onda je samo jednog od M. sinova, odnosno oštećenog D. J., ugrizla za leđa. Prema tome, okrivljena je u svojoj odbrani tvrdila da nije palicom udarila oštećenog D. J., pri tome ističući da je uskočila u gužvu sa namjerom da spasi svog supruga, koji je bio sav u krvi, i kojeg u tom trenutku udaraju trojica D.a.

Svjedok-oštećeni D. J. je u svom iskazu u bitnom naveo da je on imao konflikt sa J. i da ga je okrivljena M. J. M. udarila drvenom motkom u predjelu leđa i ugrizla ga zubima u predjelu leđa i to za vrijeme dok se on, kako je naveo, raspravljao sa njenim mužem, odnosno, kako je to naveo na glavnom pretresu, dok je razmjenjivao udarce sa J. J.. Ovo isto je, u bitnom, u svom iskazu naveo svjedok D. I., koji je bio decidan da je okrivljena udarila njegovog brata J. motkom u predjelu leđa i lopatica, a to je bilo u trenutku kada su njegov brat i J. već bili uhvatili u klinč i pali na tlo. Takođe i svjedok S. Srđan je u svom iskazu naveo da je da su D.i udarali J. rukama i nogama, da je u tom trenutku okrivljena od njih bila udaljena 20-30 metara, te da je onda došla do njih i uletjela u gužvu.

Ono što je nesporno, jasno i precizno utvrđeno tokom postupka je to da su u konkretnom događaju J. J. i D. J. zadobili lake tjelesne povrede, te da su lake tjelesne povrede kod D. J., bliže opisane u izreci presude, nastale višekratnim dejstvom tupine aktivno zamahnutog mehaničkog oruđa u šta bi spadalo šipka, palica i slično. Ovo je nesporno utvrđeno iz nalaza i mišljenja vještaka medicinske struke dr K. N., koji nalaz sud u cjelosti prihvata kao jasan stručan i objektI., urađen u cjelosti prema pravilima struke, a u odnosu na koji uu ovom dijelu nije bilo primjedbi. Prema tome, povrede kod D. J. potiču od višekratnog udarca palicom.

Takođe je za sud nesporno da je okrivljena M. nanijela laku tjelesnu povredu, bliže opisanu u izreci presude, oštećenom D. J., i to na način što ga je udarila drvenom motkom u predjelu leđa. Da su povrede, bliže opisane u izreci presude oštećenom D. J. nanijete drvenom letvom, nesporno se utvrđuje kako iz nalaza i mišljenja vještaka medicinske struke, koji je bio decidan da su nanešene višekratnim dejstvom tupine mehaničkog oruđa u šta bi spadalo šipka, palica i slično, tako i iz iskaza oštećenog D. J., te svjedoka D. I., koji su bili decidni da je okrivljena M. više puta zamahnula i udarila D. J. u predjelu leđa drvenom motkom, a u kojem dijelu njihove iskaze, koji se odnosi na postupanje okrivljene M., sud prihvata s obzirom da su saglasni sa nalazom i mišljenjem vještaka medicinske struke koji je bio decidan da su povrede kod D. J. nanešene višekratnim dejstvom tupine mehaničkog oruđa -šipka, palica i slično. Prema tome, pri nesporno utvrđenoj činjenici da su povrede koje je zadobio oštećeni D. J. nanijete višekratnim dejstvom tupine mehaničkog oruđa u šta bi spadalo šipka, palica i slično, a da je i sama okrivljena M. navela da nije vidjela da je D. M. palicom, koju je imao u rukama, udario svoga sina, to je jedino logično da je ove povrede oštećenom D. J. nanijela upravo okrivljena M. J. M. udarajući ga drvenom motkom, jer je zaista nelogično da je okrivljeni D. M., koji je, kako to navodi okrivljena M. jedini imao palicu u rukama, više puta udario po leđima svoga sina drvenom motkom.

Međutim, ono što je takođe nesporno utvrđeno tokom postupka, a što proizilazi iz odbrane okrivljene, te iskaza svjedoka D. J., D. I. i S. S., jeste da se okrivljena kasnije priključila tuči, ali za vrijeme dok tuča traje, tj. u trenutku kada njenog supruga udaraju D. M. i njegovi sinovi, a za koje vrijeme njen suprug J. leži na podu sav krvav. Shodno tome, okrivljena, udarajući drvenom motkom D. J., odbija istovremeni protivpravni napad na svog supruga, odnosno postupa u nužnoj odbrani.

Znači, nužna odbrana je ona odbrana koja je neophodno potrebna da učinilac od svog dobra ili dobra drugog odbije istovremeni protivpravni napad. Da bi postojala nužna odbrana mora postojati napad od strane čovjeka, napad mora biti protivpravan, stvaran i usmjeren protiv nekog pravnog dobra. Odbrana se mora odnositi na odbijanje napada, mora biti usmjerena protiv napadača i istovremena sa napadom i mora biti neophodno potrebna kako bi se spriječio protivpravni napad. U konkretnom slučaju, po mišljenju suda, okrivljena je postupala u nužnoj odbrani, s obzirom da, kako je utvrdjeno, njenog supruga udaraju pesnicama D. I. i J., a D. M. drvenom motkom, pa je okrivljena odbijajući ovaj napad udarila drvenom motkom D. J. u predjelu leđa-desnog ramena.

Prema tome, napad na njenog supruga je bio protivpravan i usmjeren protiv njegovog tjelesnog integriteta, a postupanje okrivljene je bilo usmjereno na odbijanje napada i protiv napadača. Takodje njena odbrana je bila istovremena sa napadom, jer je u trenutku njenog reagovanja napad na njenog supruga trajao i srazmjerna u pogledu sredstva i vrijednosti ugroženog dobra, s obzirom na činjenicu da je njen suprug bio udaren drvenom palicom, a pri tome u tom trenutku su ga udarala tri lica.

Sud je u izreci presude precizirao optužnicu. U postupku je utvđeno da je okrivljena kritičnom prilikom postupala u nužnoj odbrani, te je stoga bilo potrebno precizirati optužni predlog u dijelu koji opisuje napad i postupanje okrivljene prilikom odbijanja tog napada. Ocjenjeno je da izreka presude preciznije predstavlja utvrdjeno činjenično stanje u odnosu na optužni predlog, da se navedenim preciziranjem ostaje se u okviru istog životnog dogadjaja i da se ne narušava identitet optužbe i presude.

S obzirom da je okrivljena oslobođena od optužbe to je sud oštećenog D. J., shodno 239 st. 3 ZKP-a, uputio da imovinskopravni zahtjev ostvaruje u parničnom postupku.

Odluka o troškovima krivičnog postupka donijeta je na osnovu čl. 230 st.1 ZKP-a s obzirom da je donijeta presuda kojom je okrivljena oslobođena od optužbe. Tako je odlučeno da troškovi krivičnog postupka padaju na teret budžetskih sredstava suda.

Na osnovu izloženog odlučeno je kao u izreci presude.

OSNOVNI SUD U BARU

Dana 25.05.2016.godine
ZAPISNIČAR, S U D I J A,
Ana Stanišić Aleksandra Leković
PRAVNA POUKA: Protiv ove presude može se izajviti žalba Višem sudu u Podgorici u roku od 8 dana od dana prijema pismenog otpravka. Žalba se predaje ovom sudu u dva primjerka.

DNA:

1 x spisi
1 x ODT
1 x okrivljenoj
1 x oštećenom D. Jozu