HYPERLINK "http://sr.wikipedia.org/wiki/%DADBB%DBDBA%DB0:Coat_of_arms_of_Montenegro.svg" K.br.13/111
U IME CRNE GORE
OSNOVNI SUD U PODGORICI, kao prvostepeni, krivični, po sudiji pojednicu Jeleni Perović Kovačević, uz učešće Sladjane Vlahović, kao zapisničara, u krivičnom predmetu protiv okrivljenog Kajošević Fadilja, iz Podgorice, zbog krivičnog djela ugrožavanje javnog saobraćaja iz čl.339 st.3 u vezi st. 1 Krivičnog zakonika, odlučujući o optužnom predlogu ODT-a Podgorici Kt.br.162/13 od 05.02.2013. godine, koji je na glavnom pretresu zastupala Radmila Gačević, savjetnik kod ODT Podgorica, nakon održanog glavnog i javnog pretresa dana 27.03.2013. godine u prisustvu stranaka donio je i istig dana javno objavio

P R E S U D U
OKRIVLJENI: Kajošević Fadilj, od oca Hasana i majke Nafije, rodjene Djoković, rođen 13.03.1964. godine u Podgorici, sa prebivalištem u Podgorici, ul. Tuška br.5, državljanin Crne Gore, nezaposlen, završio srednju školu, udovac, otac jednog djeta, srednjeg imovnog stanja, ranije neosuđivan

Kriv je

Zato što je:

Dana 23.07.2012. godine, oko 17,30 časova, u Podgorici u ul. Španskih boraca, svjestan da nepropisnom vožnjom može ugroziti saobraćaj i dovesti u opasnost život i tijelo ljudi , ali je olako džao da do toga neće doći, ne pridražvajući sa saobraćajnih propisa iz čl. 17 st.2 ZOBS-a na putevima, tako ugrozio saobraćaj da je doveo u opasnost život i tijelo ljudi, na način što upravljajući putničkim vozilom marke "Nissan" reg. oznake PG AC426, u pravcu ul. Vrela, kada je prilazio obilježenom pješačkom prelazu, nije upravljao vozilom na način kojim ne ugržava druge učesnike u saobraćaju i prilagodio brzinu vozila, tako da u svakoj situaciji može bezbjedno da zaustavi vozilo ispred prešačkog prelaza, usled kojih propista je prednjim dijelom vozila udario oštećenog, koji je prelazio kolovoz, kojom prilikom je isti zadbio laku tjelesnu povredu u vidu nagnječenja glave, grudnog koša desne šake i desne noge.

- čime je izvršio krivično djelo ugrožavanje javnog saobraćaja iz čl.339 st.3 u vezi st. 1 Krivičnog zakonika.

Pa mu sud primjenom citiranog zakonskog propisa te čl. 3,4,5,16,36,42,52,53 i 54 Krivičnog zakonika, te čl. 226,229 i 347 Zakona o krivičnom postupku izriče,
USLOVNU OSUDU

Kojom mu predhodno utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1(jedne) godine po pravosnažnosti presude ne izvrši novo krivičo dijelo.

Obavezuje se okrivljeni da na ime sudskog paušala iznos od 50,00 eura, te na ime krivičnog postupka iznos od 143,00 eura, na račun Budžeta Crne Gore, sve u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
Osnovni državni tužilac u Podgorici, optužnim predlogom Kt.br.162/13 od 05.02.2013. godine, stavio je na teret okrivljenom Kajošević Fadilju da je izvršio krivično djelo ugrožavanje javnog saobraćaja iz čl.339 st.3 u vezi st. 1 Krivičnog zakonika, pri kome je ostao do karaja glavnog pretresa i u završnoj riječi je predlažio sudu da okrivljenog oglasi krivim i osudi po zakonu.

Okrivljeni je u svojoj odbrani u potpunosti priznao izvršenje krivičnog djela stavljenog mu na teret. Naveo je da se kritičnom prilikom vraćao iz ribolova I vozio je ka Vrelima Ribničkim, ulicom Španskih boraca i srećom je vozio sporo kada mu je prije pješačkog prelaza istrčalo jedno dijete. Objasnio je znao da ako naglo zakočim da će dobiti “skije” na autu i da bi tada posledice bile mnogo gore, zbog čega je skrenuo lijevo na suprotnu stranu i skoro je prešao na trotoar ali je ipak ostvario kontakt vozilom sa djetetom, oštećenim. Objasnio je da je nakon toga odmah stao, a dijete koje je udario kolima je odmah pobjeglo, zbog čega je uz pomoć divljih taksista pokušao da ga pronadjem, što je i uspio, nakon čega ga je jedan od ovih taksista odvezao u bolnicu, a on je sačekao policiju koju je sam prethodno pozvao. Na kraju je dodao da mu je žao što je do svega ovoga došlo, te posebno što je oštećeni zadobio povrede. U završnoj riječi je zamolio sud da ga što blaže kazni, te još jednom izrazio iskreno kajanje zbog izvršenog krivičnog djela.

Imajući u vidu jasno i potpuno priznanje okrivljenog, koje u toku postupka nije ničim dovedeno u sumnju, sud je u dokaznom postupku pročitao izvod iz KE na ime okrivljenog Kajošević Fadilj, od koga zavisi vrsta i visina krivinčne sankcije, nakon čega je na saglasan predlog stranaka primjenom čl.458 st.2 ZKP-a prekinuo dokazni postupak i nije izvodio ostale dokaze predložene optužnim aktom.

Cijeneći jasno i potpuno priznanje okrivljenog kao dokaz, sud je na nesumnjiv način utvrdio da je okrivljeni dana 23.07.2012. godine, oko 17,30 časova, u Podgorici u ul. Španskih boraca, svjestan da nepropisnom vožnjom može ugroziti saobraćaj i dovesti u opasnost život i tijelo ljudi , ali je olako džao da do toga neće doći ne pridražvajući sa saobraćajnih propisa iz čl. 17 st.2 ZOBS-a na putevima, tako ugrozio saobraćaj da je doveo u opasnost život i tijelo ljudi, na način što upravljajući putničkim vozilom marke "Nissan" reg. oznake PG AC426, u pravcu ul. Vrela, kada je prilazio obilježenom pješačkom prelazu, nije upravljao vozilom na način kojim ne ugržava druge učesnike u saobraćaju i prilagodio brzinu vozila, tako da u svakoj situaciji može bezbjedno da zaustavi vozilo ispred prešačkog prelaza, usled kojih propista je prednjim dijelom vozila udario oštećenog, koji je prelazio kolovoz, kojom prilikom je isti zadbio laku tjelesnu povredu u vidu nagnječenja glave, grudnog koša desne šake i desne noge, kojim radnjama je sa svjesnim nehatom kao oblikom krivice ostvario sva bitna obilježja bića krivičnog djela ugrožavanje javnog saobraćaja iz čl.339 st.3 u vezi st. 1 Krivičnog zakonika.

Iz izvoda iz KE koji glasi na ime Kajošević FadiljaLakićević Božidar, izdat od strane UP PJ Podgorica, br.29-245/13-3009/2-539 od 20.02.2013. godine, utvrđuje se da isti ranije nije osuđivan.

Prilikom odmjeravanja krivične sankcije sud je cijenio sve okolnosti iz čl.42 Krivičnog zakonika koje utiču da kazna bude manja ili veća, pa kako nije bilo otežavajućih okolnosti, sud je kao olakšavajuće okolnosti na strani okrivljenog cijenio priznanje krivičnog djela, ranije neporočno vladanje obzirom da okrivljeni ranije nije osuđivan, a što je sud utvrdio uvidom u izvod iz kaznene evidencije, da je isti udovac, otac jednog djeteta. Imajući uz navedeno u vidu i ličnost okrivljenog kao izvršioca i stepen krivice za izvršeno krivično djelo, sud je mišljenja da radi krivično pravne zaštite prema okrivljenom nije nužno primijeniti kaznu, već da će se samim upozorenjem uz prijetnju kaznom kao u izreci presude i rokom provjeravanja od 1 (jedne) godine na okrivljenog u dovoljnoj mjeri uticati da ubuduće ne vrši krivična djela, čime će upotpunosti biti ostvarena svrha izricanja uslovne osude iz čl.52 Krivičnog zakonika, a u okviru opšte svrhe izricanja krivičnih sankcija iz čl.4 st.2 Krivičnog zakonika.

Odluka o troškovima donijeta je shodno čl.226 i 229 Zakonika o krivičnom postupku, a isti se odnose na ime sudskog paušala iznos od 50,00 €, koji je određen shodno složenosti predmeta, dužini trajanja postupka i imovinskim prilikama okrivljenog, 60,50 € na ime izrade nalaza i mišljenja po vještaku medicinske struke, 82,50 € na ime izrade nalaza i mišljenja po vještaku saobraćajne struke, a koje je okrivljeni dužan upaltiti na račun Budžeta Crne Gore, a sve u roku od 15 dana po pravosnažnosti presude.

Na osnovu izloženog, a shodno čl.374 Zakona o krivičnom postupku, odlučeno je kao u izreci presude.

OSNOVNI SUD U PODGORICI

Dana 27.03.2013. godine
ZAPISNIČAR SUDIJA
Slađana Vlahović Jelena Perović Kovačević
DN-a:Po primjerak presude dostaviti:

-ODT Podgorica
-Okrivljenom
-Oštećenom nakon pravosnažnosti
Post.dana:____________________
Namještenik:__________________
PRAVNA POUKA:Protiv ove presude
dozvoljena je žalba Višem sudu u Podgorici,
a preko ovog suda, sve u roku od 8 dana, od
dana prijema pismenog otpravka.

ZTO:Slađana Vlahović