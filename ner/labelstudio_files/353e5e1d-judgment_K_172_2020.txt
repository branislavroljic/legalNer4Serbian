K.br.172/20
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće zapisničarke Katarine Ristić, u predmetu protiv okrivljenog B.A. iz HN, zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 KZ CG, po optužnom predlogu ODT-a Herceg Novi Kt.br.273/20 od 04.12.2020.g., nakon održanog glavnog i javnog pretresa dana 27.01.2021.g. u prisustvu DT-a H.Novi Samardžić Nikole i okrivljenog B.A., istog dana donio je i javno objavio

PRESUDU

Okrivljeni:

B.A., JMBG ..., od oca LJ. i majke C., rođ. M., rođenog .....g. u B., stalno nastanjen u I., ..., po zanimanju kuvar, zaposlenog u doo »VIK« HN, oženjen, otac jednog djeteta, neosuđivan, državljanin Republike Srbije.

Kriv je

Što je :

dana 12.09.2020.g. oko 07:00 na dijelu Šetališta V Danica ispred restorana »Galija« u Herceg Novom, ne pridržavajući se soabraćajnih propisa iz čl.35 st.1 ZOBS-a na putevima, ugrozio saobraćaj i doveo u opasnost život i tijelo ljudi, tako što upravljajući biciklom marke »Viking« i krećući se šetalištem brzinom od oko 20 km/h, nije prilagodio brzinu kretanja bicikla saobraćajnim uslovima i činjenici da vozi šetalištem koje je prvenstveno namijenjeno za kretanje pješaka tako da biciklo može zaustaviti pred svakom preprekom koju pod datim okolnostima može da vidi ili predvidi, iako je bio svjestan da takvom vožnjom može izazvati udes ali je olako držao da do toga neže doći ili da će to moći spriječiti, usljed čega je prilikom prolaska pored restorana »Galija« ostvario kontakt sa tijelom pješaka P.D., koji je započeo prelazak šetališta sa desne na lijevu stranu u odnosu na smjer kretanja okrivljenog, usljed čega je pješak pao na betonsku podlogu i zadobio povrede u vidu nagnječenja kože u desnom jagodičnom predjelu, nagnječenja kože u predjelu nosa, u predjelu oko desnog oka i u desnoj polovini čeonog predjela, prelom desne žbice u predjelu gornjeg okrajka desne žbice i potres mozga, koje povrde u zbiru predstavljaju tešku tjelesnu povredu,
čime je učinio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore.

Sud okrivljenom B.A.u primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 5 (pet) mjeseci koja se neće izvršiti ukoliko u roku od 2 (dvije) godine po pravosnažnosti presude ne učini novo krivično djelo.

Obavezuje se okrivljeni da na ime troškova kriivčnog postupka uplati iznos od 216,50 eura na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana 27.01.2021.godine

Zapisničar SUDIJA,
Ristić Katarina,s.r. Ivan Perović,s.r.

Za tačnost otpravka tvrdi i ovjerava:

Službenik suda
PRAVNA POUKA:

Protiv ove presude nije dozvoljena žalba.

Dostaviti:

-ODT
-okrivljenom,
-u spise
SUDIJA,