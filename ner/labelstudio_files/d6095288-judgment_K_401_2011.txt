K
K.br. 401/11
U I M E C R N E G O R E
OSNOVNI SUD U NIKŠIĆU kao prvostepeni krivični, sudija Babović Dragan uz sudjelovanje Krištof S.e kao zapisničara, u krivičnom predmetu protiv okrivljenog M. M.a zbog krivičnog djela iz člana 195 st. 1 KZ-a, postupajući po privatnoj krivičnoj tužbi N. M.a od 20. 03. 2009. godine, nakon dovršenog javnog glavnog pretresa dana 02. 04. 2012. godine u prisustvu privatnog tužioca i njegovog punomoćnika B. S. advokata iz Nikšića i okrivljenog donio je i javno objavio

P R E S U D U
Okrivljeni:

M. M. od oca Il. i majke D. rođene V., rođen xxxxxxxxxxxxxxxxxx. godine u Ni., s prebivalištem u mjestu rođenja – ......., državljanin CG, metalurški inženjer, oženjen – otac četvoro djece, lošeg imovnog stanja, ranije osuđivan presudom Osnovnog suda u Nikšiću K. br. 120/86 od 26.07.1986. godine zbog krivičnog djela iz čl. 84 st. 1 KZ CG – 40 dana zatvora uslovno na jednu godinu,
Na osnovu člana 373 tačka 1 Zakonika o krivičnom postupku
OSLOBAĐA SE OD OPTUŽBE
Da je:

Dana 02. 03. 2009. godine u Nikšiću u HK Željezara Nikšić AD Nikšić – Komercijala, u hodniku ispred kancelarije P. S. uvrijedio privatnog tužioca N. M.a upućujući mu riječi: "Ti si lopov i nepodoban i miči mi se s očiju, zvaću ti stražu, nemam ja šta da ti objašnjavam, to ti je rekao i Odbor direktora",
-​ čime bi učinio krivično djelo uvreda iz čl. 195 st. 1 Krivičnog zakonika.

Troškova krivičnog postupka nije bilo, a isti bi u slučaju da su postojali padali na teret budžetskih sredstava ovog suda. O zahjtevu privatnog tužioca za naknadu troškova krivičnog postupka po osnovu angažovanja advokata kao stručnog punomoćnika sud će odlučiti posebnim rješenjem nakon pravosnažnsti presude.

O b r a z l o ž e nj e
Privatni tužilac N. M. podnio je privatnu krivičnu tužbu protiv okrivljenog M. M.a, stavljajući mu na teret izvešenje krivičnog djela uvreda iz čl. 195 st. 1 KZ. U završnoj riječi lično i preko punomoćnika predložio je sudu da, s obzirom na činjenicu da je došlo do izmjene Krivičnog zakonika, donese odgovarajuću odluku.

Okrivljeni M. M. negirao je izvršenje krivičnog djela koje mu se stavlja na teret, navodeći u odbrani da privatnog tužioca poznaje iz viđenja, jer su zaposleni u istoj firmi. Kritičnom prilikom od tada odgovornih ljudi u preduzeću dobio je zadatak da P. S. prenese da je privatni tužilac "nepodoban" da obavlja poslove na R.nom mjestu na kom se nalazio jer za to nema odgovarajuću stručnu spremu, a pokrivao je R.no mjesto poslovođe. On je P. S.u u njegovoj kancelariji, u kojoj je tom prilikom bio prisutan i P. D.o, iznio svoj stav u vezi privatnog tužioca, odnosno stav rukovodstva firme, nakon čega je izašao iz kancelarije P. S., ispred koje je zatekao privatnog tužioca N. M.a, koji mu je rakao da ima nešto s njim da priča, na što mu je on odgovorio "Nemaš ništa sa mnom da pričaš, eto ti direktora P.a pa s njim razgovaraj". Tom prilikom tu je bila prisutna K. R.a, koja je sekretarica direktora P. S.. Nakon toga on je pošao u svoju kancelariju, a tom prilikom nije upućivao bilo kakve uvrede i prijetnje privatnom tužiocu, nego je privatni tužilac kasnije dolazio ispred njegove kancelarije, vrijeđao ga i upućivao mu riječi prijetnje, kojom prilikom mu je on kazao da će zvati stražu – obezbjeđenje, zbog čega se on i udaljio i sve se na tome završilo. U završnoj riječi je ostao pri navodima svoje odbrane, a pitanje svoje krivice ostavlja sudu na ocjenu.

Sud je u dokaznom postupku saslušao privatnog tužioca, na saglasan predlog stranaka pročitao iskaze svjedoka P. S. i P. D.a date na zapisniku o glavnom pretresu dana 15. 09. 2010. godine i iskaz svjedoka K. R.mile dat na zapisniku o glavnom pretresu dana 28. 10. 2010. godine, te pročitao izvod iz kaznene evidencije za okrivljenog. Sud je odbio predlog okrivljenog i donio rješenje da se kao svjedoci ne saslušavaju M. J., V. S. i B. Jovo te da se ne čita zapisnik disciplinske komisije vezano za disciplinski postupak vođen protiv okrivljenog, budući da navedeni dokazi ne bi bili od uticaja na presuđenje u ovoj pravnoj stvari.

Privatni tužilac N. M. naveo je da okrivljenog poznaje iz viđenja, jer oba R.e u istom preduzeću. Tokom februara 2009. godine čuo je kako okrivljeni o njemu iznosi neistine po preduzeću pa je 02. 03. 2009. godine pošao do kancelarije direktora P.a u kojoj su se nalazili direktor P., P. D.o i okrivljeni, a on je sačekao kod sekretarice K. R.mile da oni izađu iz kancelarije. Kada je izašao okrivljeni sa P.em i P.em, okrivljeni mu je uputio riječi "Ti si lopov i nepodoban, miči mi se očiju".

Svjedok P. S.o naveo je u iskazu da okrivljenog i privatnog tužioca poznaje jer je obojici bio direktor, da se dana 02. 03. 2009. godine nalazio u svojoj kancelariji u preduzeću skupa sa P. D.om i okrivljenim M. M.om, kada se na vratima kancelarije se pojavio privatni tužilac, u kom su trenutku oni izlazili iz kancelarije i tom prilikom je okrivljeni privatnom tužiocu uputio riječi: "Ti si lopov", nakon čega je došlo do rasprave između njih dvojice, a on je napuštio lice mjesta i ne zna što se kasnije događalo.

Svjedok P. D.o naveo je u iskazu da je kritične prilike bio sa okrivljenim u kancelariji direktora P. S., da su se prilikom izlaska iz kancelarije sreli s privatnim tužiocem, kojom prilikom je okrivljeni privatnom tužiocu rekao : "Ti si lopov i nepodoban".

Svjedok K. R.mila navela je u iskazu da se kritičnom prilikom nalazila u svojoj kancelariji, koja se nalazi u neposrednoj blizini kancelarije direktora P. S., da se u kancelariji direktora P.a nalazilo više lica, među kojima i okrivljeni, na što ona nije obraćala posebnu pažnju, da je u njenu kancelariju ušao privatni tužilac, a nedugo zatim iz kancelarije diretora P.a izašao je okrivljeni, kada je čula kako se privatni tužilac i okrivljeni prepiru, ali, pošto je bila zauzeta svojim poslovima, nije čula što su jedan drugome govorili.

Prema odredbi čl.133.tač.3. KZ, koji se odnosi na vremensko važenje krivičnog zakonodavstva ,a koje poslije izvršenja krivičnog djela izmijenjen zakon jednom ili više puta, primijeniće se zakon koji je blaži za učinioca, a u konkretnom slučaju, prema poslednjim izmjenama Krivičnog zakonika Sl. list CG 32/11 od 01.07.2011.godine u čl.195 i 196, navedeno je da se krivično djelo uvrede i klevete briše.

Imajući prednje u vidu to je sud shodno čl.373.tač.1. ZKP-a , M. M.a oslobodio od optužbe za krivično djelo koje mu se stavlja na teret, jer djelo za koje se istom sudilo više nije krivično djelo.

Troškova krivičnog postupka nije bilo, a isti bi u slučaju da su postojali padali na teret budžetskih sredstava ovog suda. O zahjtevu privatnog tužioca za naknadu troškova krivičnog postupka po osnovu angažovanja advokata kao stručnog punomoćnika sud će odlučiti posebnim rješenjem nakon pravosnažnsti presude, jer po mišljenju suda donošenje odluke o naknadi troškova privatnog tužioca, prije pravosnažnosti odluke o krivici bilo bi preuranjeno.

Na osnovu iznijetog, shodno čl. 373 st. 1 tač. 1 ZKP-a, odlučeno je kao u izreci.

OSNOVNI SUD U NIKŠIĆU, dana 02.04.2012. godine.

Zapisničar,
Krištof S. s.r.

SUDIJA,
Babović Dragan s.r.

Za tačnost otpravki tvrdi i ovjerava:

Službenik suda.

PRAVNA POUKA: Protiv ove presude nezadovoljna stranka ima pravo žalbe u roku od 8 dana od dana prijema iste, preko ovog suda Višem sudu u Podgorici.