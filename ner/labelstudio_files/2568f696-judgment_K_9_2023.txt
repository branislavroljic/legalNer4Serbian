U IME CRNE GORE
K.9/23
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić u krivičnom predmetu po optužnom predlogu Osnovnog državnog tužilaštva u Herceg Novom Kt.br.251/22 od 23.01.2023. godine, protiv okrivljenog K.Đ., zbog produženog krivičnog djela građenje objekta bez prijave i dokumentacije za građenje iz čl.326 a u vezi sa čl.49 st.1 Krivičnog Zakonika CG, nakon održanog pretresa dana 08.11.2023.g. u prisustvu ODT HN R.S., branioca okrivljenog i okrivljenog, istog dana donio je i javno objavio sljedeću

P R E S U D U
Okrivljeni K.Đ. (JMBG: ...) od oca P. i majke D. rođ.J., rođen .... godine, u S..., sa prebivalištem u A., E..., i boravištem u N. S., Ul...., po zanimanju saobraćajni tehničar, zaposlen u S. kao radnik obezbjeđenja sa mjesečnom platom od ...€, oženjen, otac dvoje punoljetno djece, od nepokretnosti posjeduje plac sa započetom kućom i zemljište u S.M. selo P., državljanin ... i R.S., ranije neosuđivan
Kriv je

Što je:

u toku juna 2022.g. u S., Opština H.N., na kat.parceli ... KO S. protivno propisima o planiranju prostora i izgradnji objekata – čl.91 i 92 Zakona o planiranju prostora i izgradnji objekata (Sl.list CG br.64/17, 44/18, 63/18 i 11/19) započeo građenje objekta bez prethodno podnijete prijave i dokumentacije za građenje, na način što je izvršio betoniranje 12 armirano betonskih stubova visine oko 3m, armirano betonske ploče iznad prizemlja dimenzija cca 11,0 x 5,5m, kao i zidanje jednog dijela fasadnih zidova, a nakon donošenja rješenja o zabrani građenja Ministarstva ekologije, prostornog planiranja i urbanizma br. UPI ..... od 12.08.2022.g., u vremenskom periodu od 19.09.2022.g. do 23.12.2022.g., suprotno odluci nadležnog organa o zabrani građenja, nastavio izvođenje građevinskih radova, na način što je na bočnoj strani objekta ozidao zid dimenzija cca 4,70 x 2,10, betoniranje podne armirano betonske podne ploče dimenzija cca 5,50 m x 5,30m, te ozidao dva zida dimenzija cca 5,50m x 2,60m i cca 5,30 x 2,80m, kao i betoniranje pet armirano betonskih stubova visine cca 2,80m, pri čemu je bio svjestan svoga djela i htio njegovo izvršenje,
-čime je izvršio produženo krivično djelo građenje objekta bez prijave i dokumentacije za građenje iz čl.326 a u vezi sa čl.49 st.1 Krivičnog zakonika Crne Gore,
Pa mu sud primjenom čl.3, 4, 5, 13, 15, 32, 42, 49, 52, 53 i 54 KZ CG, te odredbi čl. 226 st.3 i čl.374 ZKP-a, izriče
USLOVNU OSUDU
Kojoj mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.

Okrivljeni se obavezuje da plati troškove sudskog paušala u iznosu od 30,00 eura u korist budžeta Crne Gore na žiro račun 832-158-14 u roku od 15 dana po pravosnažnosti presude.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 08.11.2023. godine
Zapisničar S UDIJA
Katarina Ristić Vesna Gazdić
DN-a:

ODT
braniocu
okrivljenom
u spis
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.