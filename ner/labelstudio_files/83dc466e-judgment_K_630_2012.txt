K
K.br.630/12
U IME CRNE GORE
OSNOVNI SUD U Nikšiću, po sudiji Draganu Baboviću uz učešće zapisničara Stanke Krištof, u krivičnom predmetu protiv okrivljenog N. S.e,iz Nikšića zbog krivičnog djela samovlašće iz čl. 384 st.1 KZ , odlučujući po Optužnom prelogu ODT-aNikšić Kt.br. 178/12 od 11.06.2012. godine, nakon održanog glavnog, javnog pretresa dana26.10.2012. godine, u prisustvu zamjenika ODT-a Đorojević Dejana i okrivljenog, donio je i istog dana javno objavio

P R E S U D U
OKRIVLJENI:

N. S.a , od oca M i majke O , rodjene V , rodjen xxxxx. godine u N , nastanjen u N , ul. xxxxxx oženjen, otac dvoje djece, vozač, lošeg imovnog stanja, neosudjivan ,
Na osnovu čl. 373 tač. 2 ZKP-a
OSLOBADJA SE OD OPTUŽBE
Da je:

Neutvrdjenog dana u drugoj polovini 2011. godine u Nikšicu, u svojoj porodičnoj kući koja se nalazi u ulici Stubičkoj br.9, samovlasno pribavio pravo za koje je smatrao da mu pripada , na način što je navedenu porodičnu kuću priključio na elektrodistributivnu mrežu bez prethodno pribavljene saglasnosti za priključenje operatora distributivnog sistema
- čime bi izvršio krivično djelo samovlašće iz čl. 384st. 1 KZ.

Troškovi krivičnog postupka padaju na teret budžetskih sredstava suda.

O b r a z l o ž e n j e
Optužnim predlogom ODT-a Nikšić Kt.br. 178/12 od 11.06.2012. godine, stavljeno je na teret okrivljenom da je izvršio krivično djelo činjenično i pravno bliže opisano u izreci presude. Zamjenik ODT-a Đorojević Dejan je u zavrsnoj rijeci istakao da ostaje pri podnijetom optužnom aktu i predložio da Sud okrivljenog oglasi krivim i osudi po Zakonu.

Okrivljeni je u svojoj odbrani naveo da nijesu tačni navodi optužnog akta, iz razloga što je u 2011 godini dobio saglasnost za priključak na elektrodistributivnu mrežu od Elektrodistribucije Podgorica , te da su ga prikopčali radnici elektrodistribucije , a na osnovu saglasnosti koju je dobio.Dodao je da je saglasnost predao u Elektrodistribuciju Nikšić kada su mu legalizovali brojilo.Naveo je i da su kod njega dolazili radnici elektrodistribucije 29.11.2011. godine i da brojilo nije bilo u evidenciji potrošača , ali da je on imao navedenu saglasnost, pa je vjerovatno legalizacija bila u toku.Dalje je naveo da sada dobija račune za utrošenu električnu energiju.U završnoj riječi je ostao pri navodima svoje odbrane , a pitanje krivice ostavio je sudu na ocjenu
Sud je u dokaznom postupku saslušao svjedoka N P , pročitao Zapisnik o kontroli mjernog mjesta br.0002666 od 29.11.2011.godine, pročitao rješenje o izdavanju elektroenergetske saglasnosti br. 4114 od 17.08.2011 godine, te pročita0 Izvod iz Kaznene evidencije za okrivljenog.

Nakon što je navedene dokaze ocijenio pojedinačno i u njihovoj medjusobnoj vezi, Sud je našao da nije dokazano da je okrivljeni počinio krivično djelo stavljeno mu na teret.

Svjedok N P u svom iskazu u bitnom je istakao da je radnik elektrodistribucije Nikšić, te da je dana 29.11.2011 godine vršio očitavanje utrošene električne energije te došao kod potrošača N. S.e i vidio da je njegovo brojilo u redu, da se utrošak električne energije registruje te isto plombirao plombom A8, i pošto je vidio da se radi o nelegalnom potrošaču sastavio je zapisnik koji je potpisala S.ina supruga Ana. Dalje je naveo da mu nije poznato da li je navedeni potrošač imao saglasnost za priključak na elektrodistributivnu mrežu, niti ko je istog potrošača prikopčao na elektrodistributivnu mrežu.

U citiranom Zapisniku od od 29.11.2011 godine, konstatovano je da se brojilo okrivljenog N. S.e ne vodi u evidenciji potrošača , te da se priključio bez saglasnosti operatora Elektrodistribucije na elektrodistributivnu mrežu.

Iz rešenja o izdavanju elektroenergetske saglasnosti br.4114 od 17.08.2011 godine utvrđeno je da se usvaja zahtjev N. S.e iz Nikšića br. 4543 od 10.08.2011 godine i da mu se izdaje elektroenergetska saglasnost za stambeni objekat u Kličevu - Nikšić. Takođe se iz rješenja utvrđuje način izrade priključka te da se od postojećeg stuba do KPO na objektu postavi kabal PP 004x2 od KPO do MRO na objektu postaviti kabal PPY 5x2 kroz cijev promjera .

Provedenim dokazima, nijesu potkrijepljeni navodi optužbe.

Tokom postupka utvrdjeno je da okrivljeni u momentu kontrole nije bio legalni potrošač. Medjutim, prvenstveno nije dokazano da je okrivljeni neutvrđenog dana u drugoj polovini 2011 godine svoju porodičnu kuću priključio na elektrodistributivnu mrežu bez prethodno pribavljene saglasnosti za priključenje operatora distributivnog sistema. Naime, okrivljeni je dostavio Sudu rješenje o izdavanju elektroenergetske saglasnosti iz kojeg proizilazi da je okrivljeni 10.08.2011 godine predao zahtjev za izdavanje navedene saglasnosti, te da mu je isti usvojen dana 17.08.2011 godine, pa je datim rješenjem potkrijepljena odbrana okrivljenog da se nije prikopčao na elektrodistributivnu mrežu bez saglasnosti operatora distributivnog sistema. Takođe, optužnim predlogom je paušalno određeno da se navedeni potrošač na elektrodistributibnu mrežu prikopčao neutvrđenog dana u drugoj polovini 2011 godine, budući da je u zapisniku o izvršenoj kontroli konstatovano da je ista izvršena 29.11.2011 godine, pa se nije moglo utvrditi vrijeme izvršenja djela, a takođe u vrijeme kontrole okrivljeni je imao saglasnost za priključenje koja mu je izdata 17.08.2011 godine.

Sud je odbio predlog ODT-a da se u nastavku dokaznog postupka saslušava predstavnik oštećenog budući da je optužnim aktom okrivljenom stavljeno na teret da se na elektrodistributivnu mrežu prikopčao bez elektroenergetske saglasnosti, a kako je tokom postupka utvrdjeno, a što proizilazi iz rješenja br. 4114 od 17.08.2011.godine da je okrivljeni saglasnost dobio dana 17.08.2011.godine, dakle prije kontrole koja je izvršena dana 29.11.2011.godine, to sud nalazi da saslušanje predstavnika oštećene Elektrodistribucije nebi bilo od značpaja za drugačije odlučivanje, već bi samo vodilo odugovlačenju postupka.

Shodno navedenom, kako rezultati dokaznog postupka nijesu potkrijepili navode optuzbe, to nije dokazano da je okrivljeni izvrsio krivicno djelo stavljeno mu na teret, pa ga je Sud oslobodio od optužbe .

Na osnovu čl. 230 st. 1 ZKP-a, odlučeno je da troškovi krivičnog postupka padaju na teret budžetskih sredstava Suda.

Na osnovu navedenog, a u smislu citiranih zakonskih odredbi, odlučeno je kao u izreci presude.

OSNOVNI SUD U NIKŠIĆU, dana, 26.10.2011. godine

ZAPISNIČAR, SUDIJA,
Stanka Krištof s.r. Dragan Babović,s.r.

Za tačnost otpravki tvrdi i ovjerava službenik suda.

PRAVNA POUKA: Protiv ove presude dozvoljena je žalba u roku od 8 dana, od dana prijema iste preko ovog suda, Višem sudu Podgorica.

D-na 26.10.2012.godine.

Presudu dostaviti:

-​ ODT-u Nikšić,
-​ Okrivljenom,
-​ U spise predmeta.

S U D I J A,