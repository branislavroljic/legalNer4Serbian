U IME CRNE GORE
K.11/23
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, u krivičnom predmetu protiv okrivljenog A.S. zbog krivičnog djela izazivanje opšte opasnosti iz čl.327 st.4 u vezi st.1 KZ CG, po optužnom predlogu Osnovnog državnog tužilaštva u Herceg Novom Kt.br.265/22 od 26.01.2023. godine, nakon održanog glavnog i javnog pretresa dana 07.06.2023. godine, u prisustvu ODT HN N.S., zakonskog zastupnika oštećene i okrivljenog, donio je i javno objavio sljedeću

PRESUDU

Okrivljeni A.S.(JMBG: ...) od oca L. i majke Š. rođ.J., rođen .... godine, u H.N., gdje je i nastanjen na adresi ..., po zanimanju ..., oženjen, otac ... maloljetne djece, ne posjeduje nepokretnosti na svoje ime, ranije neosuđivan, državljanin CG.

Kriv je

Što je:

Dana 28.06.2022.g. oko 20,00 časova u blizini svoje kuće u H.N. opšteopasnom radnjom izazvao opasnost za život i tijelo oštećene K.E., na način što je svog psa rase ... i imena M., nije držao pod nadzorom i obezbjeđenog u svom dvorištu, već je dopustio da njegov sin A.E. star ... godina izvede psa na ulicu bez nadzora, iako je bio svjestan da pas predstavlja opasnu stvar koja može ugroziti tuđi život i tijelo, ali je olako držao da do toga neće doći ili da će to moći spriječiti gdje je pas nasrnuo na maloljetnu K.E. koja je prolazila pored grupe djece u kojoj je bio maloljetni sin okrivljenog i tom prilikom je ..... i nanio joj laku tjelesnu povredu u vidu ... u predjelu ....,
-čime je izvršio krivično djelo izazivanje opšte opasnosti iz čl.327 st.4 u vezi st.1 Krivičnog zakonika Crne Gore,
Pa mu sud primjenom čl.3, 4, 5, 13, 16, 32, 42, 52, 53 i 54 KZ CG, te odredbi čl. 226 st.3, čl.229, čl.239 i čl.374 ZKP-a, izriče
USLOVNU OSUDU
Kojoj mu utvrđuje kaznu zatvora u trajanju od ... mjeseca i istovremeno određuje da se ova kazna neće izvršiti ukoliko okrivljeni u roku od ... godine po pravosnažnosti presude ne izvrši novo krivično djelo.

Okrivljeni se obavezuje da plati troškove krivičnog postupka u iznosu od ...€ i troškove sudskog paušala u iznosu od .... eura u korist budžeta Crne Gore na žiro račun 832-158-14 u roku od 15 dana po pravosnažnosti presude.

Oštećena K.E. se upućuje da imovinsko pravni zahtjev može ostvariti u parničnom postupku.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 07.06.2023. godine
Zapisničar S UDIJA
Katarina Ristić Vesna Gazdić
Dna:

-ODT
-okrivljenom
-zakonskoj zastupnici maloljetne oštećene
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.