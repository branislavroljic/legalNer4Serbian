K. br. 258/14
U IME CRNE GORE
OSNOVNI SUD U BIJELOM POLJU, sudija Ivan Adamović, uz učešće namještenika suda zapisničara Draginje Bošković, u krivičnom predmetu protiv okrivljenog R. V. iz Mojkovca, zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, po optužnom predlogu Osnovnog državnog tužilaštva u Bijelom Polju, KT. br. ..8/14 od 0... 04. 2014. godine, nakon održanog usmenog, glavnog i javnog pretresa, u prisustvu savjetnika u ODT-u u Bijelom Polju Hot Bisere i okrivljenog R. V., dana 20. 11. 2014. godine, donio je i objavio,

P R E S U D U
Okrivljeni V. R., od oca G., majke M., rođene F., rođen ... 01. 1..61. godine u Mojkovcu, sa prbivalištem u mjestu J. P., opština Mojkovac, drž CG, otac jednog djeteta, završio SSS, lošeg imovnog stanja, neosuđivan,
-na osnovu čl. 373. st. 1 tač. 1. Zakonika o krivičnom postupku Crne Gore,
OSLOBAĐA SE OD OPTUŽBE
-Kojom je predstavljeno da je:

-Do dana 15. 03. 2014. godine, u mjestu J. P., opština Mojkovac, u svojoj porodičnoj kući, protivno odredbama čl. ..a i 24 Zakona o oružju ("Sl. list CG" br. 4../04; 4../08; 73/..; 20/11 i 40/11), neovlašćeno držao vatreno oružje pištolj marke "C. M-..", kal. ..,mm, fab. br. .. i .. komada metaka kal. ..,mm, bez odgovarajuće isprave o oružju,
-čime bi izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore,
-jer djelo za koje je optužen po zakonu nije krivično djelo.

Odbija se predlog Osnovnog državnog tužilaštva u Bijelom Polju, za izricanje mjere bezbjednosti okrivljenom R. V., trajnog oduzimanja predmeta i to pištolja marke "C. M-..", kal. ..,mm, fab. br. .. i .. komada metaka kal. ..,mm, kao neosnovan.

Imovinsko-pravnog zahtjeva nije bilo.

Troškovi krivičnog postupka padaju na teret budžeta CG.

O b r a z l o ž e nj e
Optužnim predlogom Osnovnog državnog tužilaštva u Bijelom Polju, Kt. br. ..8/14 od 0... 04. 2014. godine, okrivljenom R. V., stavljeno je na teret izvršenje krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Glavni pretres je održan i zaključen u prisustvu, savjetnika u ODT-u u Bijelom Polju Hot Bisere i okrivljenog R. V..

Savjetnik u ODT-u u Bijelom Polju u završnoj riječi je izjavila da ostaje pri podnijetom optužnom predlogu, predlažući sudu da okrivljenog oglasi krivim i da ga osudi na kaznu po zakonu, te da mu izrekne predloženu mjeru bezbijednosti.

Okrivljeni R. V. u svojoj odbrani datoj tokom istražnog postupka u bitnom je naveo da je po dolasku policije, istima predao pištolj marke "C.", i .. metaka, kojih je on vlasnik a predao im je i oružni list kome je važnost istekla 2006. godine. Kazao je da je jednom prilikom išao u policiju radi produženja oružnog lista, s tim što su mu tada kazali da mora sačekati dok se ne počne izdavanje plasticifiranih oružnih listova.

Na glavnom pretresu negirao je izvršenje krivičnog djela stavljenog mu na teret, ponovivši odbranu datu u istrazi, dodajući da je u aprilu mjesecu 2011. godine, kada je vadio novu ličnu kartu, pitao službenike policije oko produžavanja oružnog lista, jer je znao da mu je oružni list istekao i tada su mu kazali da se čekaju plstificirani oružni listovi, zbog čega on tada nije podnio zahtjev za produžavanja važenja oružnog lista. Kasnije nije podnosio zahtjev zbog materijalne situacije.

U završnoj riječi okrivljeni je kazao da nije izvršio krivično djelo stavljeno mu na teret, predlžući sudu da ga oslobodi od optužbe.

Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: pročitao izvještaj o balističkoj analizi FC Danilovgrad, broj 244/14 od 02. 04. 2014. godine; pročitao zapisnik o pretresanju stana i drugih prostorija sačinjen od strane UP OB Mojkovac od 14. 03. 2014. godine; pročitao potvrdu o privremenom oduzimanju predmeta UP OB Mojkovac od 15. 03. 2014. godine; izvršio uvid u oružni list izdat dana 11. 0... 1....6. godine na ime okrivljenog i izvršio uvid u izvod iz kaznene evidencije na ime okrivljenog.

Cijeneći odbranu okrivljenog i dokaze pojedinačno i u međusobnoj vezi, shodno čl. 370 st. 3 Zkp-a, sud je utvrdio činjenično stanje, pa imajući u vidu ukidne razloge sadržane u rješenju Višeg suda Kž. br. 4..8/14 od 0... ... 2014. godine, sud je stao na stanovište da okrivljenog treba osloboditi od optužbe.

Iz zapisnika o pretresanju stana i drugih prostorija proizilazi da je po izvršenom pretresanju u kući okrivljenog pronađen pištolj marke "C. .." kal. .., fab. br. .. i .. pištoljskih metaka kal. .., koji su uz povrdu oduzeti od okrivljenog.

Iz izvještaja o balističkoj analizi FC Danilovgrad od 02. 04. 2014. godine, utvrđeno je da je predmetni pištolj ispravan, kao i municija koja je dostavljena.

Uvidom u oružni list na ime okrivljenog za predmetni pištolj, proizilazi da je izdat dana 11. 0... 1....6. godine, sa rokom važenja od .. godina.

Iz izvoda iz KE na ime okrivljenog utvrđeno je da isti do sada nije osuđivan.

Okrivljeni ne spori da je predmetni pištolj držao u svojoj kući, a da mu je oružni list izdat još 1....6. godine, što je utvrđeno i uvidom u oružni list.

Takođe, uvidom u predmetni oružni list proizilazi da je izdat dana 11. 0... 1....6. godine, sa rokom važenja od .. godina, pa proizilazi da je rok važenja predmetnog oružnog lista istekao 2006. godine. Dakle, od 2006. godine, okrivljeni za oružje koje drži ne posjeduje važeći oružni list.

Imajući u vidu navedeno, kod činjenice da je okrivljenom za predmetni pištolj 1....6 godine bio izdat oružni list, to proizilaz da je okrivljeni pištolj marke "C. .." kal. .., fab. br. .., nabavio na zakonom propisani način. Kako se radi o oružju koje spada u kategoriju "B", predviđenu članom .. Zakona o oružju, to ovu vrstu oružja građani mogu držati uz odgovarajuću ispravu o oružju. Takođe, mogu nabavljati i pripadajuću municiju, takođe uz odgovarajuću ispravu o oružju. Oružni list je izdat okrivljenom, 1....6. godine, sa rokom važenja od .. godina, pa proizilazi da je važenje predmetnog oružnog lista isteklo 2006. godine.

Sporno je da li je okrivljeni zbog neprodužavanja roka važenja oružnog lista po njegovom isteku, 2006 godine, predmetni pištolj i municiju držao neovlašćeno. Kako je okrivljeni predmetni pištolj nabavio na zakonom propisani način, obzirom da mu je kasnije za isti izdat oružni list, to se samo zbog činjenice da je važenje oružnog lista isteklo, ne može smatrati da oružje a i pripadajuću municiju drži neovlašćeno, tim prije što se kako navodi u svojoj odbrani, raspitivao kod nadležnog organa oko produžavanja roka važenja, pa zbog činjenice da se čekalo zbog izdavanja tzv. plasticificiranih oružnih listova i kod činjenice da mu tom prilikom niko od nadležnih u ustanovi koja vrši produžavanje roka važenja nije ukazao na eventualne nezakonitosti, niti je od strane tog organa pokrenut kakav postupak u cilju eventualnog oduzimanja oružja, to je okrivljeni R. predmetni pištolj i pripadajuću municiju držao u uvjerenju da time ne čini radnju koja je protivzakonita, odnosno koja ima obilježja krivičnog djela, kako mu je stavljeno na teret. Sa navedenih razloga, po ocjeni ovog suda, okrivljeni je po isteku roka važenja oružnog lista za pištolj marke "C. .." kal. .., fab. br. .. i .. pištoljskih metaka kal. .., držao u uvjerenju da takvim svojim postupanjem ne vrši nikakvo protivprvno djelo, jer mu na to nije ukazivano prilikom pokušaja da produži rok važenja oružnog lista sa kojih razloga se, po ocjeni ovog suda, nalazio u neotklonjivoj pravnoj zabludi.

Dakle, imajući u vidu odredbu čl. 5 Krivičnog zakonika Crne Gore, prema kojoj je krivično djelo ono djelo koje je zakonom predviđeno kao krivično djelo, koje je protivpravno i koje je skrivljeno, to u konkretnom slučaju djelo za koje je optužen nije krivično djelo, jer nedostaje krivica, obzirom da se okrivljeni nalazio u neotklonjivoj pravnoj zabludi, pa ga je sud oslobodio od optužbe osnovom člana 373 st 1 tač 1 ZKP-a Crne Gore. Kako je sud okrivljenog oslobodio od optužbe, to je i donio odluku da odbije kao neosnovan predlog ODT-a da mu se izrekne mjera bezbjednosti trajnog oduzimanja predmeta, odnosno pištolja marke "C. M-..", kal. ..,mm, fab. br. .. i .. komada metaka kal. .. mm.

Shodno čl. 230 Zakonika o krivičnom postupku CG, troškovi postupka padaju na teret Budžeta CG o kojima će biti odlučeno posebnim rješenjem.

Imovinsko-pravnog zahtjeva nije bilo.

Iz iznijetog je odlučeno kao u izreci presude, a shodno čl. 373 ZKP-a CG.

OSNOVNI SUD U BIJELOM POLJU

Dana 20. 11. 2014. godine,
Zapisničar, S u d i j a,
Draginja Bošković s.r. Ivan Adamović s.r.