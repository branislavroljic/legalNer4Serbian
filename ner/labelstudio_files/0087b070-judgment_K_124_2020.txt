U IME CRNE GORE
K.124/20
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Vjere Bosanac, u krivičnom predmetu protiv okrivljenih G.Ž., po optužnom predlogu Osnovnog državnog tužilaštva u Herceg Novom Kt.br.221/20 od 17.09.2020. godine, nakon održanog glavnog i javnog pretresa dana 28.07.2021. godine, u prisustvu ODT HN Samardžić Nikole i okrivljenog, donio je i javno objavio sljedeću

PRESUDU

Okrivljeni G.Ž. (JMBG ...) od oca Z. i majke LJ. rođene M., rođen .... godine u D., nastanjen u HN, ul. ..., tehničar marketinga, pomorac, neoženjen, bez djece, državljanin Crne Gore, ranije neosuđivan
Kriv je

Što je:

dana 25. avgusta 2020.godine oko 18:30 časova u porodičnom stanu u Herceg Novom, primjenom grubog nasilja narušio tjelesni integritet svoje sestre G.A., na način da joj je pesnicom zadao više udaraca u glavu nakon čega je pogodio u lijevu butinu keramičkom pepeljarom, koja predstavlja sredstvo podobno da tijelo teško povrijedi i koja se nakon kontatka sa tijelom oštećene polomila, da bi joj, nakon što je oštećena izašla iz stana da slučaj prijavi policiji i vratila se odmah nazad po masku i ličnu kartu, zadao joj još jedan udarac pesnicom u lice, na koji način joj je nanio lake tjelesne povrede u vidu ogrebotine u predjelu lijeve butine, ogrebotine u predjelu lijeve potokoljenice, sjekotine u predjelu lijevog lakta i krvnog podliva ispod desnog oka, pri čemu je bio svjestan svog djela i htio njegovo izvršenje,
- čime je izvršio krivično djelo nasilje u porodici ili u porodičnoj zajednici iz čl.220 st.2 u vezi st.1 KZ CG
Pa mu sud za navedeno krivično djela primjenom člana 3, 4, 5, 13, 15, 32, 42, 52, 53 i 54 KZ CG, te odredbi čl. 226 st.3, 229 st.1, 239 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.

Okrivljeni se obavezuje da plati troškove sudskog postupka u iznosu od 60,50 € i troškove sudskog paušala u iznosu od 50,00 € u korist budžeta Crne Gore na žiro račun br. 832-158-14 u roku od 15 dana po pravosnažnosti presude.

Oštećena Grče Ana se radi ostvarivanja imovinsko pravnog zahtjeva upućuje na parnični postupak.

O b r a z l o ž e nj e :

Obrazloženje je izostalo na osnovu čl.458 stav 7 ZKP-a, jer su se stranke odrekle prava na žalbu i niko od njih nije zahtijevao dostavu presude.

OSNOVNI SUD HERCEG NOVI

Dana, 28.07.2021. godine.

Zapisničar S u d i j a
Vjera Bosanac Vesna Gazdić
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.