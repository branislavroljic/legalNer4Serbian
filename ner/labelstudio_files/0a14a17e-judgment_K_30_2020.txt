K. br. 30/20
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv okrivljenog P. Lj. zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice Kt. br. 40/20 od 10.02.2020. godine, zaključenog između državne tužiteljke S. Š., okrivljenog P. Lj. i njegovog branioca adv. M. K. po zamjeničkom punomoćju adv. Nikole Ivanovića, dana 10.02.2020. godine donio je
P R E S U D U
Okrivljeni:

P. Lj., JMB ..., od oca D. i majke S., rođene I., rođen .. ..19.. godine u Pg, sa prebivalištem u Pg - Ul. V. M. br. .., državljanin Crne Gore, razumije crnogorski jezik, njegov jezik je srpski, moreplovac, živi u vanbračnoj zajednici, bez djece, pismen, završio srednju školu, srednjeg imovnog stanja, neosuđivan, protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 845/19 od 20.12.2019. godine, koji se računa od 17.12.2019. godine sa početkom u 15:30 časova.

Kriv je

Što je:

Dana 17.12.2019. godine, u ul. F. R., u Pg, suprotno čl. 4 st. 3 tač. 1 i čl. 5 st. 2 Zakona o oružju, neovlašćeno držao municiju na način što je u prtljažniku parkiranog specijalnog putničkog vozila marke "Audi" registarskih oznaka PG .. ..., držao devet komada pištoljske municije kalibra 45 mm, za koju municiju nije imao izdatu odgovarajući ispravu o oružju, koja je pronađena pretresom vozila od strane ovlašćenih službenika Uprave policije CB Podgorica, pri čemu je bio svjestan svog djela čije je izvršenje htio i znajući da je isto zabranjeno,
- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Pa sud okrivljenog zbog navedenog krivičnog djela, primjenom čl. 4 st. 2, čl. 32, čl. 36, čl. 42 st. 1, čl. 45 st. 1 tač. 3, čl. 46 st. 1 tač. 5 i čl. 51 st. 1 Krivičnog zakonika Crne Gore, te čl. 226, čl. 229, čl. 303 i čl. 374 Zakonika o krivičnom postupku,
O S U Đ U J E
Na kaznu zatvora u trajanju od 60 (šezdeset) dana, u koju kaznu se okrivljenom uračunava vrijeme provedeno u pritvoru od 17.12.2019. godine sa početkom u 15:30 časova, pa nadalje.

Na osnovu čl. 75 Krivičnog zakonika Crne Gore prema okrivljenom P. Lj. se izriče:

MJERA BEZBJEDNOSTI
ODUZIMANjE PREDMETA
Oduzima se od okrivljenog devet komada pištoljske municije kalibra 45 mm, kao predmeti upotrijebljeni u izvršenju krivičnog djela.

Obavezuje se okrivljeni da plati po osnovu troškova krivičnog postupka iznos od 30,00 eura, u roku od 15 dana po pravosnažnosti presude, pod prijetnjom izvršenja.

O b r a z l o ž e nj e
Optužnim predlogom Osnovnog državnog tužilaštva Podgorica Kt. br. 40/20 od 16.01.2020. godine okrivljenom P. Lj. stavljeno je na teret da je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore.

Nakon podnošenja optužnog predloga sudu, državna tužiteljka, okrivljeni i njegov branilac su zaključili sporazum o priznanju krivice dana 10.02.2020. godine.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza sud je zaključio da je državna tužiteljka pružila dovoljno dokaza o krivici okrivljenog, te da je okrivljeni P. Lj. u vrijeme, mjesto i na način opisan u izreci ove presude učinio krivično djelo nedozvoljeno držanje oružje i eksplozivnih materija iz čl. 403 st. 1 Krivičnog zakonika Crne Gore, za koje ga je ovaj sud oglasio krivim, a nakon što je u svemu prihvatio sporazum o priznanju krivice.

Odlučujući o kazni iz sporazuma o priznanju krivice, zaključenog izeđu stranaka i branioca, ovaj sud je našao da je predlog stranaka u vezi sa kaznom prihvatljiv, jer je isti u skladu sa interesima pravičnosti, a kazna odgovara svrsi izricanja krivičnih sankcija, imajući pritom u vidu olakšavajuće okolnosti koje se nalaze na strani okrivljenog, a koje je cijenila državna tužiteljka prilikom pregovaranja o visini kazne, i to njegove lične prilike, odnosno činjenicu da se radi o porodičnom licu koji živi u vanbračnoj zajednici, njegov raniji život i s tim u vezi raniju neosuđivanost, te njegovo držanje poslije učinjenog krivičnog djela izraženo kroz prihvatanje odgovornosti i priznanje krivice, dok otežavajućih okolnosti nije bilo. Lične prilike i raniji život okrivljenog i po ocjeni ovog suda predstavljaju naročito olakšavajuće okolnosti koje u konkretnom slučaju opravdavaju ublažavanje kazne ispod granice propisane zakonom, jer će se i sa ublaženom kaznom postići svrha kažnjavanja.

Shodno čl. 51 st. 1 Krivičnog zakonika Crne Gore okrivljenom je u izrečenu kaznu uračunato vrijeme provedeno u pritvoru, na način kako je to predstavljeno u izreci presude.

Na osnovu čl. 75 Krivičnog zakonika Crne Gore, sud je okrivljenom izrekao mjeru bezbjednosti oduzimanje predmeta, odnosno devet komada pištoljske municije kalibra 45 mm, s obzirom na to da se radi o predmetima upotrijebljenim u izvršenju krivičnog djela.

Imajući u vidu da je okrivljeni oglašen krivim, sud ga je shodno čl. 226 i čl. 229 Zakonika o krivičnom postupku, obavezao da na ime troškova krivičnog postupka plati iznos od 30,00 eura, koji iznos se odnosi na ime sudskog paušala kao dijela troškova krivičnog postupka, a koji je odmjeren shodno trajanju i složenosti postupka i imovnom stanju okrivljenog.

Na osnovu navedenog, a shodno čl. 303 st. 1 u vezi čl. 374 Zakonika o krivičnom postupku, odlučeno je kao u izreci presude.

OSNOVNI SUD U PODGORICI

Dana, 10.02.2020. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA: Protiv ove presude je dozvoljena
žalba samo ako presuda nije u
skladu sa zaključenim sporazumom.

ZTO: Edina Kraja