U IME CRNE GORE
K.143/17
OSNOVNI SUD U HERCEG NOVOM, po sudiji Vesni Gazdić, uz učestvovanje namještenika suda Vanje Marić kao zapisničara, po optužnom predlogu Osnovnog državnog tužilaštva u Herceg Novom Kt.br. 189/17 od 15.11.2017. godine, protiv okrivljenog G.N., zbog krivičnog djela izazivanje opšte opasnosti iz čl.327 st.4 u vezi st.1 KZ CG, dana 11.09.2018. godine, u prisustvu ODT Herceg Novi Rista Stijovića i okrivljenog G.N. donio je i javno objavio sljedeću

P R E S U D U
OKRIVLJENI: G.N. , JMBG ...., od oca M. i majke M., rođ. P., rođen .... godine u S. BiH, stalno nastanjen u HN, ul. ...., sa povremenim boravkom u B. na adresi ul. ...., penzioner, sa mjesečnim primanjima od 350,00€, ima nepokretnosti na svoje ime, srednjeg imovnog stanja, državljanin Crne Gore, ranije neosuđivan,

Kriv je

Što je:

Dana 27.avgusta 2017.godine oko 13.30 sati u Herceg Novom u hodniku stambene zgrade u ul. ...., opšte opasnim sredstvom i radnjom izazvao opasnost za tijelo oštećenog B.S.a, na način što je izveo u šetnju dva psa, jedan rase ''Maltezer'' bijele boje i drugi rase ''Austrijski jazavičar Brak'' braon boje, a da ih pri tome nije vodio na povodcu, iako je bio svjestan da psi bez povodca mogu povrijediti nekog od stanara zgrade ili prolaznika, ali je olako držao da do toga neće doći, usljed čega je u momentu kada je hodnikom prolazio oštećeni B.S. pas rase ''Maltezer'' istog ugrizao u predjelu desne potkoljenice, nanijevši mu ujednu ranu koja predstavlja laku tjelesnu povredu
- čime je izvršio krivično djelo izazivanje opšte opasnosti iz čl.327 st.4 u vezi st.1 KZCG
- pa mu sud primjenom čl.3,4,5,32,36,42 ,52,53 i 54 KZ CG, te odredbi iz čl.229 st.1,čl.226, čl.239 i čl.374, ZKP-a, izriče
USLOVNU OSUDU

Kojom mu utvrđuje kaznu zatvora u trajanju od 60 (šezdeset ) dana i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude, ne izvrši novo krivično djelo.

Okrivljeni se obavezuje da na žiro račun budžeta Crne Gore 832-158-14, na ime troškova krivičnog postupka uplati iznos od 60,50€, te troškove sudskog paušala od 50,00€, sve prednje u roku od 15. dana po pravosnažnosti presude pod prijetnjom prinudnog izvršenja.

Oštećeni B.S. se radi ostvarivanja imovinsko pravnog zahtjeva upućuje na parnični postupak.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava na žalbu i niko od njih nije zahtijevao dostavu presude.

OSNOVNI SUD U HERCEG NOVOM

Dana, 11.09.2018. godine
Zapisničar S U D I J A
Vanja Marić Vesna Gazdić
Pravna pouka:protiv ove presude žalba nije dozvoljena budući da su se stranke odmah po njenom objavljivanju odredkle prava na žalbu.