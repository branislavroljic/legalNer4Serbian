K.br.17/20
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog R.J. zbog krivičnog djela laka tjelesna povreda iz čl. 152 st.1 KZ CG, po optužnom aktu privatnog tužioca od 27.02.2020.g., nakon održanog glavnog i javnog pretresa dana 04.11.2020.g. u prisustvu privatnog tužioca R.V., punomoćnika privatnog tužioca advokata Z.P., okrivljenog R.J. i njegovog branioca advokata I.M., dana 04.11.2020.g. donio je i javno objavio

PRESUDU

Okrivljeni: R.J. JMBG:..., od oca S. i majke D. rođene N., rođen ....g. u K., nastanjen u HN-ul....,državljanin Crne Gore, završio sss, zaposlen kao šanker, lošeg imovnog stanja, neosuđivan, neoženjen, bez djece.

Kriv je

Što je:

Dana 29.11.2019.g. oko 18,30 časova u Hrceg Novom-kafe bar „Atashe“ lako tjelesno povrijedio R.V. iz P., tako što mu je nanio udarac stisnutom pesnicom u predjelu glave ispod lijevog oka, na koji način mu je nanio laku tjelesnu povredu i to krvni podliv kože u predjelu ispod lijevog oka, pri čemu je bio svjestan svog djela i htio njegovo izvršenje,
čime je učinio krivično djelo laka tjelesna povreda iz čl.152 st.1 Krivičnog zakonika.

Sud okrivljenom primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 30 (trideset) dana koja se neće izvršiti ukoliko u roku od 1 (jedne) godine po pravosnažnosti presude ne učini novo krivično djelo.

Sud će o troškovima postupka odlučiti posebnim rješenjem.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 04.11.2020. godine

Zapisničar S U D I J A
Tereza Milović s.r. Ivan Perović s.r.

Za tačnost otpravka tvrdi i ovjerava
službenik suda
PRAVNA POUKA:

Protiv ove presude nije dozvoljena žalba