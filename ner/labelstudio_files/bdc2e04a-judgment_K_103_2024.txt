U IME CRNE GORE
K.br.103/24
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Ristić Katarine, po optužnom predlogu Osnovnog državnog tužilaštva u Herceg Novom Kt.br.133/24 od 30.07.2024. godine, protiv okrivljenog M.B., zbog krivičnog djela ugrožavanje javnog saobraćaja iz čl.339 st.1 Krivičnog Zakonika CG, nakon održanog glavnog pretresa dana 22.01.2025.g. u prisustvu državnog tužioca Rista Stijovića, okrivljenog M.B., punomoćnika oštećene adv.I.M. i oštećene Ć.S., istog dana donio je

P R E S U D U
Okrivljeni M.B. (JMBG: ...) od oca D. i majke N. rođ.S., rođen ... godine, u N., sa prebivalištem u Z., ul....., po zanimanju mašinbravar, nezaposlen, izdržava se od obavljanja poslova u građevini sa prosječnom mjesečnom zaradom od oko 800,00€, razveden, otac dvoje maloljetno djece, ne posjeduje nepokretnosti na svoje ime, osuđivan zbog krivičnog djela nasilje u porodici ili porodičnoj zajednici na uslovnu osudu, ne vodi se drugi krivični postupak protiv njega, državljanin Crne Gore
Kriv je

Što je:

Dana 23.04.2024.g. oko 15,45 časova u mjestu Drenovik, opština Herceg Novi, upravljajući pmv marke »Citroen« tip »C3« reg.oznaka HN ... na lokalnom putu Drenovik-Igalo iz pravca Drenovika u pravcu naselja Gomila, postupajući suprotno čl.22 st.1, čl.29 st.2 i čl.182 st.4 u vezi st.2 Zakona o bezbjednosti saobraćaja na putevima, ugrozio saobraćaj i doveo u opasnost živote i tijela ljudi, na način što je za vrijeme vožnje koristio telefonski uređaj, što vozilo u kretanju nije držao bliže desnoj ivici kolovoza i na tolikoj udaljenosti od te ivice da s obzirom na brzinu kretanja vozila, uslove saobraćaja, na stanje i karakteristike puta ne ugrožava druge učesnike u saobraćaju i ne izlaže sebe opasnosti i što je upravljao vozilom pod dejstvom alkohola pri koncentraciji između 0,56 i 0,99‰ alkohola u krvi, iako je bio svjestan da u pripitom stanju nije sposoban za bezbjednu vožnju i da može izazvati saobraćajnu nezgodu, odnosno učiniti krivično djelo, pa je na to pristao, usljed čega je dolaskom na kritično mjesto kada je okrivljenom zazvonio mobilni telefon krenuo da se javi i tako skrenuo pažnju sa vožnje, prešao sa kolovoza na zemljano proširenje koje se nalazi pored desne ivice kolovoza gledano iz smjera kojim se kretao, te prednjim čeono desnim dijelom svog vozila ostvario kontakt sa zadnjom stranom tijela pješakinje – oštećene Ć.S., nakon čega je ista pala na haubu i prednje vjetrobransko staklo vozila okrivljenog, a nakon toga na zemljano tlo pored kolovoza, kojom prilikom je ista zadobila laku tjelesnu povredu u vidu nagnječenja sa otokom desnog lakta i oguljotinu desne natkoljenice,
-čime je izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore,
-pa ga sud, na osnovu citiranih zakonskih propisa i primjenom čl. 4, 32, 41,42, KZCG te čl.374, 229.stav 1, 226 st.3 ZKP-a
OSUĐUJE
Na kaznu rada u javnom interesu u trajanju od 180 (stotinuosamdeset) časova, koji rad će se obaviti u vremenskom periodu od 6 mjeseci, s tim što rad ne može trajati duže od 60 časova u toku jednog mjeseca.

Ukoliko okrivljeni ne bude vršio rad u javnom interesu ,ova kazna će se zamijeniti kaznom zatvora tako što će se svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca.

Okrivljeni se obavezuje da plati troškove krivičnog postupka u iznosu od 81,50 €, te paušalnom iznosu od 30,00 eura u korist budžeta Crne Gore na žiro račun 832-158-14 u roku od 15 dana od pravosnažnosti presude.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 22.01.2025. godine
Zapisničar S UDIJA
Ristić Katarina Vesna Gazdić
Dna:

-ODT
-okrivljenom
- punomoćniku oštećene
-oštećenoj,
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.