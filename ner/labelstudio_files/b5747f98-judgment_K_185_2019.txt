K. br. 185/19
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv okrivljenog G. K. zbog krivičnog djela napad na službeno lice u vršenju službene dužnosti iz čl. 376 st. 2 u vezi st. 1 Krivičnog zakonika Crne Gore, nakon javnog glavnog pretresa održanog 06.02.2020. godine, u prisustvu državnog tužioca N. B., okrivljenog G. K., njegovog branioca adv. D. G., dana 10.02.2020. godine izrekao je i objavio,
P R E S U D U
Okrivljeni: G. K., JMB ..., od oca Č. i majke V., rođene P., rođen .. ..19.. godine u Pg, sa prebivalištem u Pg - B. bb, državljanin Crne Gore, razumije crnogorski jezik, koji je i njegov jezik, nezaposlen, neoženjen, bez djece, pismen, završio srednju školu, lošeg imovnog stanja, neosuđivan, protiv kojeg se ne vodi postupak za drugo krivično djelo, u pritvoru po rješenju sudije za istragu Osnovnog suda u Podgorici Kri. br. 129/19 od 21.02.2019. godine proveo vremenski period od 20.02.2019. godine u 02:15 časova do 05.03.2019. godine.

Kriv je

Što je:

Dana 20.02.2019. godine, oko 02,00 časova, u Pg, u K. c. C. G., svjestan svog djela, čije je izvršenje htio, znajući da je isto zabranjeno napao službeno lice u vršenju službene dužnosti, na način što je oštećenog Đ. I. - radnika obezbjeđenja u K. c. C. G. fizički napao tako što je oštećenom pocijepao košulju i pesnicom mu zadao udarac u predjelu vrata, kojom prilikom mu je i nanio lake tjelesne povrede u vidu oguljotina u predjelu desne spoljašnje strane vrata i u predjelu desne nadlaktice,
- čime je izvršio krivično djelo napad na službeno lice u vršenju službene dužnosti iz čl. 376 st. 2 u vezi st. 1 Krivičnog zakonika Crne Gore.

Pa mu sud za navedeno krivično djelo primjenom  čl. 4 st. 2, čl. 42 st. 1, čl. 51 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca u koju se uračunava vrijeme provedeno u pritvoru od 20.02.2019. godine u 02:15 časova do 05.03.2019. godine i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.

Obavezuje se okrivljeni da plati na ime troškova krivičnog postupka iznos od 154,50 €, u roku od 15 dana po pravosnažnosti presude, pod prijetnjom izvršenja.

Pisano izrađena presuda ne sadrži obrazloženje, shodno članu 458 stav 7 Zakonika o krivičnom postupku.

OSNOVNI SUD U PODGORICI

Dana, 10.02.2020. godine
ZAPISNIČARKA S U D I J A
Edina Kraja,s.r. Rade Ćetković,s.r.

PRAVNA POUKA:

Stranke su se odrekle prava na žalbu i nisu zahtjevale dostavljenje presude.

ZTO. Edina Kraja