U IME CRNE GORE
K.31/20
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Vjere Bosanac, u krivičnom predmetu protiv okrivljenog T.N. zbog krivičnog djela nepostupanje po zdravstvenim propisma za suzbijanje opasne zarazne bolesti iz čl.287 KZ CG, po optužnom predlogu Osnovnog državnog tužilaštva u Herceg Novom Kt.br.56/2020 od 03.04.2020. godine, nakon održanog glavnog i javnog pretresa dana 05.06.2020. godine, u prisustvu ODT HN Nade Pavlović i okrivljenog, donio je i javno objavio sljedeću

PRESUDU

Okrivljeni T.N. (JMBG ....) od oca V. i majke LJ. rođene G., rođen .... godine u B., stalno nastanjen u B., ..., sa boravištem u HN, ..., po zanimanju ekonomski tehničar, povremeno zaposlen, sa prosječnom mjesečnom zaradom od oko 250,00 eura, oženjen, bez djece, državljanin Crne Gore, ranije neosuđivan
Kriv je

Što je:

u srijedu dana 01.04.2020.godine u 19,30 časova u Herceg Novom – Igalu boravio na otvorenom javnom mjestu tako što je upravljao PMV »Seat Cordoba« reg.oznake HN ...., čime nije postupio po naredbi za suzbijanje opasne zarazne bolesti, odnosno čl.1 st.1 tač.1 Naredbe Ministarstva zdravlja o sprovođenju mjera za spriječavanje infekcije izazvne novim koronavirusom ( Sl.list CG br.226/2020od 30.03.2020.godine), kojim je propisana zabrana izlaska iz objekta stanovanja građanima, ponedeljkom do petka u vremenu od 19 časova do 05 časova narednog dana, pri čemu je bio svjestan svog djela i htio njegovo izvršenje
-čime je izvršio krivično djelo nepostupanje po zdravstvenim propisma za suzbijanje opasne zarazne bolesti iz čl.287 KZ CG
Pa mu sud primjenom čl.3, 4, 5, 13, 15, 32, 42, 52, 53 i 54 KZ CG, te odredbi čl. 226 st.3 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni se obavezuje da plati troškove sudskog paušala u iznosu od 30,00 eura u korist budžeta Crne Gore na žiro račun 832-158-14 u roku od 15 dana po pravosnažnosti presude.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 05.06.2020. godine
Zapisničar S UDIJA
Vjera Bosanac Vesna Gazdić
Dn-a:

- ODT, okrivljenom, u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.