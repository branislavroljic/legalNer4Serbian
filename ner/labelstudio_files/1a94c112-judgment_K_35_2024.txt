U IME CRNE GORE
K.35/24
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Kovačević, po optužnom predlogu Osnovnog državnog tužilaštva u Herceg Novom Kt.br.55/24 od 07.03.2024 godine, protiv okrivljenog N.D. zbog krivičnog djela nasilje u porodici ili porodičnoj zajednici iz čl.220 st.1 Krivičnog Zakonika CG, nakon održanog glavnog i javnog pretresa dana 22.07.2024. godine, u prisustvu savjetnika u državnom tužilaštvu S.T., okrivljenog i oštećene, donio je istog dana

PRESUDU

Okrivljeni N.D. (JMBG: ...) od oca S. i majke V. rođene .V. rođen ... godine, u BP, nastanjen u I., ...., elektroinstalater, bez zaposlenja, izdržava se od povremenih poslova u građevini, neoženjen, otac jednog maloljetnog djeteta, neosuđivan, protiv koga se ne vodi drugi krivični postupak, državljanin Crne Gore,
Kriv je

Što je:

dana 02.03.2024.g. oko 21 čas u Igalu, ugrozio sigurnost svoje bivše vanbračne supruge M.M. prijetnjom da će napasti na život i tijelo nje i njoj bliskih lica, na način da joj je preko aplikacije Viber uputio poruke »sve ću da vas pobijem, k′o paščad, padaće glave, što me prije pošalješ u Spuž duže će te svi u kuću živjeti, iznesi mi sina u 20:55 na ulicu inače će krv teći Igalom«, da bi nakon toga došao ispred ulaznih vrata kuće oštećene i tražio da uzme zajedničko dijete, a kada mu oštećena to nije dozvolila jer je dijete zaspalo, prijetio da će im baciti bombu na kuću i da će napraviti krvoproliće, pri čemu je bio svjestan svoga djela i htio njegovo izvršenje,
-čime je učinio krivično djelo nasilje u porodici ili u porodičnoj zajednici iz čl.220 st.1 Krivičnog zakonika Crne Gore,
Pa mu sud primjenom čl.3, 4, 5, 13, 15, 32, 42, 52, 53 i 54 KZ CG, te odredbi čl. 226 st.3 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ukoliko okrivljena u roku od 1 (jedne) godine po pravosnažnosti presude ne izvrši novo krivično djelo.

Okrivljeni se obavezuje da naknadi troškove sudskog paušala u ukupnom iznosu od 30,00 eura sve u roku od 15 dana od dana pravosnažnosti presude na žiro račun 832-158-14, pod prijetnjom prinudnog izvršenja.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 22.07.2024. godine
Zapisničar S UDIJA
Katarina Katarina Vesna Gazdić
DN-a:

ODT
okrivljenom
oštećenoj
u spis
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.