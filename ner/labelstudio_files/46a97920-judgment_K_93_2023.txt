U IME CRNE GORE
K.br.93/23
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, po optužnom predlogu Osnovnog državnog tužilaštva u Herceg Novom Kt.br.118/23 od 22.06.2023. godine, protiv okrivljenog D.S., zbog krivičnog djela oduzimanje tuđe stvari iz čl.247 st.1 Krivičnog Zakonika CG, nakon održanog glavnog i javnog pretresa dana 29.11.2023. godine, u prisustvu ODT HN R.S. i okrivljenog, donio je i javno objavio sljedeću

P R E S U D U
Okrivljeni D.S.(JMBG: ...) od oca N. i majke Z.rođ.C., rođen ... godine, u D., sa prebivalištem u H.N., K. br., po zanimanju brodomašinski inženjer-pomorac, trenutno nezaposlen, razveden, otac dvoje maloljetne djece, od nepokretnosti posjeduje kuće i stanove u H.N., državljanin C. G., ranije osuđivan presudom Osnovnog suda u H. N. K.br.35/2014 od 30.04.2014.g. zbog krivičnog djela nedavanje izdržavanja iz čl.221 st.1 KZ CG na kaznu zatvora u trajanju od 30 dana i presudom Osnovnog suda u H.N. K.br.177/16 od 27.01.2020.g. na kaznu zatvora u trajanju od 90 dana,
Kriv je

Što je:

dana 01.06.2023.g. oko 16,00 časova u naselju K. u H.N. u neposrednoj blizini marketa »A.«, bez namjere pribavljanja imovnske koristi protivpravno oduzeo tuđu stvar – android uređaj marke »C.« model »S42H+« vlasništvo oštećenog »P.s.H. N.« DOO H.N., na način što je svojim vozilom marke »L.« reg.oznaka HN ... došao do radnika P.s. H.N. M.G. koji mu je prethodno napisao doplatnu kartu zbog neplaćenog parkinga i pitao ga »Jesi li ti ovaj što piše kazne« tvrdeći da nije proteklo vrijeme od 15 minuta od kada se parkirao i da isti nije imao pravo da mu napiše doplatnu kartu, na šta mu je M. odgovorio da mu je on napisao istu i rekao mu »ako ja lažem, ne laže ovaj aparat«, držeći u lijevoj ruci android uređaj marke »C.« model »S42H+« koji se koristi za evidenciju parkiranih vozila i plaćenih, odnosno neplaćenih karti za parking, nakon čega mu je okrivljeni, izrevoltiran što mu je napisao doplatnu kartu, isti istrgao iz ruke, ušao u svoje vozilo i udaljio se sa lica mjesta da bi predmetni uređaj vratio narednog dana u poslovnicu oštećenog preduzeća, pri čemu je bio svjestan svoga djela i htio njegovo izvršenje,
-čime je izvršio krivično djelo oduzimanje tuđe stvari iz čl.247 st.1 Krivičnog zakonika Crne Gore,
-pa sud okrivljenog D.S. na osnovu citiranih zakonskih propisa i primjenom čl. 4 ,32, 39 st.2 tač.2, 42 KZ CG, te odredbi čl. 374, 226 st.3 ZKP-a
OSUĐUJE
Na novčanu kaznu u iznosu od 400,00 (četiristotine) eura, koju je dužan platiti u roku od 30 dana od pravosnažnosti presude, jer će se u protivnom, na osnovu čl. 39 st. 6 KZ CG novčana kazna zamijeniti kaznom zatvora, tako što će se za svakih 25,00 eura novčane kazne, odrediti jedan dan zatvora.

Okrivljeni D.S. se obavezuje da na žiro račun 832-158-14, na ime troškova sudskog paušala plati iznos od 30,00€ sve prednje u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 29.11.2023. godine
Zapisničar S UDIJA
Katarina Ristić Vesna Gazdić
Dna:

-ODT
-okrivljenom
-oštećenom
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.