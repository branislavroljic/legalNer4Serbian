K.br. 459/10
U IME NARODA
OSNOVNI SUD U BARU, kao prvostepeni krivični, sudija G. Š., kao sudija pojedinac, sa zapisničarom M. M., u krivičnom predmetu okrivljenog C. B., zbog krivičnog djela izdavanje čeka i sredstava bezgotovinskog plaćanja bez pokrića iz čl. 263 st.2 u vezi st.1 Krivičnog zakonika, po optužnom predlogu oštećenog kao tužioca „...“ iz Podgorice od 27.09.2010. godine, nakon održanog glavnog javnog pretresa u prisustvu punomoćnika oštećenog kao tužioca B. M., advokata iz R. i okrivljenog, dana 15.12.2010. godine donio je i javno objavio,

P R E S U D U
Okrivljeni C. B., od oca V. i majke R., rođene P., rođen ... godine u B., sa prebivalištem u B., I. .. , neoženjen, nezaposlen, pismen, završio srednju školu, srednjeg imovnog stanja, osuđivan presudom Osnovnog suda u Baru K. Broj 67/98 od 16.02.1998. godine, zbog krivičnog djela iz čl. 33 st.1 ZIK, novčanom kaznom u iznosu od 1.000 dinara.

Na osnovu čl.363. tč.1 ZKP-a
OSLOBAĐA SE OD OPTUŽBE
Da je:

Dana 05.07.2009. godine, u svojstvu direktora i osnivača „BS“ DOO, sa sjedištem u Baru, u namjeri da sebi pribavi protivpravnu imovinsku korist, kao sredstvo obezbjeđenja plaćanja preuzete robe od DOO „Was impex“ sa sjedištem u Podgorici, izdao ovlašćenje na iznos od 242,37 €, znajući da za to nema pokriće kod „Podgoričke banke Societe general group“, koje ovlašćenje se nije moglo realizovati, jer je žiro račun njegove firme broj 550-9452-51, koji ima kod te banke bilo blokiran, pa je na taj način sebi pribavio protivpravnu imovinsku korist u iznosu od 242,37 €.

- čime bi učinio krivično djelo – izdavanje čeka i sredstava bezgotovinskog plaćanja bez pokrića iz čl. 263 st.2 u vezi st.1 Krivičnog zakonika.

Jer djelo za koje je okrivljen po zakonu nije krivično djelo.

Oštećeno preduzeće „Was impex“ se radi ostvarivanja imovinsko pravnog zahtjeva upućuje na parnični postupak.

Troškovi krivičnog postupka padaju na teret budžetskih sredstava suda.

O b r a z l o ž e n j e
Optužnim predlogom oštećenog kao tužioca „Was impex“ iz Podgorice od 27.09.2010. godine, stavljeno je na teret okrivljenom izvršenje krivičnih djela bliže opisanih u izreci presude.

Okrivljeni je u svojoj odbrani izjavio da je u toku 2008. godine sa oštećenim preduzećem zaključio ugovor na duži vremenski period, a odnosio se na saradnju sa tim preduzećem. Robu koju je povremeno dobijao je plaćao. Na njegovom žiro računu je obično bilo sredstava, ali s dešavalo da ne bude i da zbog prinudne naplate žiro račun bude blokiran , ali se nije mogao izjasniti koliko je u vrijeme koje je navedeno kao vrijeme izvršenja djela na žiro računu bilo sredstava. On je oštećenom preduzeću prilikom predaje robe dao ovlašćenje koje je potpisao i pečatirao na dva mjesta i to su jedini podaci koje je on upisao, a sve ostalo je naknadno upisano. Njegov dug prema oštećenom preduzeću u iznosu od 242,37 €, nije sporan i on će biti u mogućnosti da taj dug izmiri krajem januara 2011. godine jer je ja vlasnik jednog poslovnog prostora u naselju Ilino. Zakupac tog objekta mu krajem januara svake godine plaća zakup za cijelu godinu u iznosu od oko 2.500 €.

U dokaznom postupku saslušan je punomoćnik oštećenog kao tužioca advokat B. M., izvršen je uvid u mjenično ovlašćenje serijski broj AA0436100 od 05.07.2009 godine i dvije otpremnice- račune preduzeća „Was Inpex“ broj 4151 i 4579 od 09.07. i 23.07. 2009 godine, pročitani su izvještaj Podgoričke banke od 24.05.2010 godine i vrši se uvid u karticu računa za period od 01.07. do 08.07 2009. godine i izvod iz kaznene evidencije na ime okrivljenog PJ Bar broj 24-03/3-245/10-4708/2 od 28.06.2010 godine.

Punomoćnik oštećenog kao tužioca advokat B. M. je izjavio da je Između C. B. i preduzeća »Was impex« zaključen ugovor na neodređeno vrijeme o poslovnoj saradnji. 2008 godine. Oštećeno Preduzeće je C.u od tog perioda dostavljalo određenu robu i C. je u nekoliko navrata ispunjavao obaveze prema preduzeću. Kada je u pitanju konkretan posao C. je oštećenom preduzeću predao mjenično ovlašćenje, u toku poslovne saradnje nastao je dug C.a u iznosu od 242,37 € koji on ne spori. Postavio je imovinsko pravni zahtjev u iznosu od 242,37 €, i predložio da sud okrivljenog oglasi krivim i osudi po zakonu.

Uvidom u mjenično ovlašćenje serijski broj AA0436100 od 05.07.2009 godine utvrđeno je da isto glasi na iznos od 242,37 €.

Iz dvije otpremnice- račune preduzeća „Was Inpex“ broj 4151 i 4579 od 09.07. i 23.07. 2009 godine utvrđena je vrsta i količina robe koja je predata okrivljenom.

Iz izvještaja Podgoričke banke od 24.05.2010 godine kartice računa za period od 01.07. do 08.07 2009. godine utvrđeno je da dana 05.07.2009. godine nije bilo nikakvih promjena na žiro računu preduzeća okrivljenog, da je u periodu od 02.07.2009. godine do 08.07.2009. godine odliv sa računa bio 23.865,58 €, a priliv 23.939,37 €. Za navedeni period prinudna naplata je izvršena 13 puta.

Iz izvoda iz kaznene evidencije na ime okrivljenog PJ Bar broj 24-03/3-245/10-4708/2 od 28.06.2010 godine utvrđeno je da je okrivljeni osuđivan presudom Osnovnog suda u Baru K. Broj 67/98 od 16.02.1998. godine, zbog krivičnog djela iz čl. 33 st.1 ZIK, novčanom kaznom u iznosu od 1.000 dinara.

Ocjenom izvedenih dokaza utvrđeno je da djelo za koje je okrivljeni optužen po zakonu nije krivično djelo.

U čl. 263 st. 2 Krivičnog zakonika propisano je : Kaznom iz stava 1 ovog člana kazniće se i ko izda ili stavi u promet ček, mjenicu, kakvu garanciju ili kakvo drugo sredstvo plaćanja ili obezbjeđenja plaćanja, iako zna da za to nema pokrića i time sebi ili drugom pribavi protivpravnu imovinsku korist u iznosu koji prelazi pet stotina eura. Dakle, objektivni uslov za postojanje krivičnog djela jeste pribavljanje protivpravne imovinske koristi u iznosu koji prelazi 500 €. Okrivljenom je stavljeno na teret da je učinio krivično djelo kojim je pribavio protivpravnu imovinsku korist u iznosu od 242,37 €, pa u konkretnom slučaju nije ispunjen objektivni uslov za postojanje krivičnog djela, zbog čega je odlučeno kao u dispozitivu primjenom čl. 363. tč.1 ZKP-a.

Oduka o imovinsko pravnom zahtjevu donijeta je na osnovu čl. 212 st.3 TKP-a, zbog čega je oštećeno preduzeće „Was impex“ radi ostvarivanja imovinsko pravnog zahtjeva upućeno na parnični postupak.

Odluka o troškovima krivičnog postupka zasniva se na odredbi čl.203. st.1 ZKP, zbog čega troškovi krivičnog postupka padaju na teret budžetskih sredstava suda.

Na osnovu izloženog odlučeno je kao u izreci presude.

OSNOVNI SUD U BARU

Dana 15.12.2010. godine
ZAPISNIČAR, PREDSJEDNIK VIJEĆA-SUDIJA
M. M. G. Š.

PRAVNA POUKA:Protiv ove presude može se
izjaviti žalba Višem sudu u Podgorici u roku od
15 dana od dana prijema pismenog otpravka.

Žalba se predaje ovom sudu u dva primjerka.

DNA:- 1 x adv. B.M.

- 1 x okrivljenom
- u spise