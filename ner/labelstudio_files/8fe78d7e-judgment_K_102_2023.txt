U IME CRNE GORE
K.102/23
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, po optužnom predlogu Osnovnog državnog tužilaštva u Herceg Novom Kt.br.146/23 od 06.07.2023. godine, protiv okrivljenog Đ.A. zbog krivičnog djela navođenje na ovjeravanje neistinitog sadržaja iz čl.415 st.1 Krivičnog Zakonika CG, nakon održanog glavnog i javnog pretresa dana 16.04.2024. godine, u prisustvu državnog tužioca Rista Stijovića i okrivljenog, donio je istog dana

PRESUDU

Okrivljeni Đ.A. (JMBG: ….) od oca B. i majke LJ. rođ.R., rođen ….g. u P., sa prebivalištem u HN, …, po zanimanju dipl.menadžer u finansijama i bankarstvu, nezaposlen, neoženjen, bez djece, izdržavaju ga roditelji, ne posjeduje nepokretnosti na svoje ime, neosuđivan, protiv kojeg se ne vodi drugi krivični postupak, državljanin Crne Gore,
Kriv je

Što je:

Dana 18.03.2023.g. u Herceg Novom, svjestan svoga djela i njegove zabranjenosti, a čije izvršenje je htio, dovođenjem u zabludu naveo nadležni organ-Upravu policije OB Herceg Novi da u zapisnik o uviđaju saobraćajne nezgode br. 37/2023 od 18.03.2023.g. unese neistinite podatke koji mogu služiti kao dokaz u pravnom saobraćaju, na način što je prijavio da je oko 17,40 časova na parking prostoru u ul.Save Kovačevića u blizini kućnog broja 38 došlo do saobraćajne nezgode u kojem je učestvovalo nepoznato vozilo i nepoznati vozač koji je ostvario kontakt sa njegovim parkiranim pmv marke “Mitsubitshi” tip “Outlander” reg.ozn.HN … i da su na njegovom vozilu nastala oštećenja, nakon čega su ovlašćeni policijski službenici M.M. i M.A. izašli na lice mjesta i sačinili navedeni zapisnik o uviđaju saobraćajne nezgode u kojem su unijeli podatke o vozilu, vozaču i oštećenjima na vozilu, iako se predmetna saobraćajna nezgoda nije desila na način predstavljen prijavom okrivljenog niti su u istoj nastupila oštećenja na vozilu, jer su konstatovana fizička oštećenja na vozilu nastala istog dana oko 12,00 časova u ul.Majki palih boraca u Herceg Novom, u neposrednoj blizini zgrade Zavoda za zapošljavanje kada je okrivljeni prednjim lijevim dijelom svog vozila ostvario kontakt sa potpornim zidom dok se kretao iz pravca vrtića “Naša radost” u pravcu Njegoševe ulice, pri čemu je bio svjestan svog djela i htio njegovo izvršenje,
-čime je izvršio krivično djelo navođenje na ovjeravanje neistinitog sadržaja iz čl.415 st.1 KZ CG
Pa mu sud primjenom čl.3, 4, 5, 13, 15, 32, 42, 52, 53 i 54 KZ CG, te odredbi čl. 226 st.3, čl.229 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni se obavezuje da plati troškove sudskog paušala u iznosu od 30,00 eura u korist budžeta Crne Gore na žiro račun 832-158-14 u roku od 15 dana po pravosnažnosti presude.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 16.04.2024. godine
Zapisničar S UDIJA
Ristić Katarina Vesna Gazdić
Dna:

-ODT
-okrivljenom
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.