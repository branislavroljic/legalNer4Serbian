K.br.161/20
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće zapisničarke Katarine Ristić, u predmetu protiv okrivljenog N.D. iz HN, zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 KZ CG, po optužnom predlogu ODT-a Herceg Novi Kt.br.250/20 od 16.11.2020.g., nakon održanog glavnog i javnog pretresa dana 27.01.2021.g. u prisustvu DT-a H.Novi Samardžić Nikole i okrivljenog N.D., istog dana donio je i javno objavio

PRESUDU

Okrivljeni:

N.D., JMBG ...., od oca M. i majke R., rođ. B., rođenog .....g. u C., stalno nastanjen u I.-.... po zanimanju konobara, zaposlenog u kafe baru »C.« u I., neoženjen, bez djece, neosuđivan, državljanin Crne Gore.

Kriv je

Što je :

dana 28.03.2020.g. oko 18:00 časova na regionalnom putu Sitnica-meljine u mjestu Podi, ne pridržavajući se saobraćajnih propisa iz čl.35 st.1 ZOBS-a na putevima, ugrozio saobraćaj i doveo u opasnost život i tijelo ljudi, tako što upravljajući vozilom marke »Audi A4«, reg.oznake KO .... i krećući se svojom kolovoznom trakom u smjeru od Poda ka Meljinama brzinom od oko 60 km/h, nije prilagodio brzinu kretanja katakteristikama puta i atmosferskim prilikama tako da vozilo može blagovremeno zaustaviti pred svakom preprekom koju u taim okolnostima može da vidi ili predvidi, iako je bio svjestan da takvom vožnjom može izazvati udes ali je olako držao da do toga neće doći ili da će to moći spriječiti, usljed čega je prilikom nailaska na desnu krivinu po mokrom kolovozu usljed kiše i na putu sa uzdužnim padom izgubio kontrolu nad vozilom i prešao u suprotnu kolovoznu traku gdje je prednjim dijelom svoga vozila ostvario kontakt sa prednjim dijelom vozila »Seat Ibiza«, reg.oznake HN ...., kojim je upravljala M.T. i kretala se svojom kolovoznom trakom u suprotnom smjeru u odnosu na okrivljenog i koja je usljed kontakta između vozila zadobila povrede u vidu sjekotine u predjelu lijeve polovine čela, krvnog podliva i sjekotine gornjeg kapka lijevog oka, sjekotine u predjelu lijevog obraza, razderiner u predjelu lijevog lakta i preloma II, IV i V rebra sa desne stranke, koje povrede u zbiru predstavljaju tešku tjelesnu povredu
čime je učinio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore.

Sud okrivljenom N.D.u primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 4 (četiri) mjeseca koja se neće izvršiti ukoliko u roku od 2 (dvije) godine po pravosnažnosti presude ne učini novo krivično djelo.

Obavezuje se okrivljeni da na ime troškova kriivčnog postupka uplati iznos od 216,50 eura na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana 27.01.2021.godine

Zapisničar SUDIJA,
Ristić Katarina,s.r. Ivan Perović,s.r.

Za tačnost otpravka tvrdi i ovjerava:

Službenik suda
PRAVNA POUKA:

Protiv ove presude nije dozvoljena žalba.