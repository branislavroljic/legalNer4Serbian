U IME CRNE GORE
K.br.76/23
OSNOVNI SUD U HERCEG NOVOM, po Predsjednici suda-sudiji Vesni Gazdić, uz učestvovanje zapisničara Ristić Katarine, po optužnom predlogu Osnovnog državnog tužilaštva u Herceg Novom Kt.br.221/22 od 05.06.2023. godine, protiv okrivljene G.I., zbog krivičnog djela teško djelo protiv bezbjednosti javnog saobraćaja iz čl.348 st.3 u vezi sa čl.339 st.3 u vezi st.1 Krivičnog Zakonika CG nakon održanog glavnog pretresa dana 24.02.2025.g. u prisustvu državnog tužioca Nikole Samardžića, branioca, oštećenog i okrivljene, istog dana donio je

P R E S U D U
Okrivljena G.I. (JMBG: ...) od oca N. i majke D. rođ.K., rođena ... godine, u K. gdje je i nastanjena na adresi ..., po zanimanju socijalna radnica, zaposlena u Centru za mentalno zdravlje Dom zdravlja Kotor, sa mjesečnom zaradom od oko 1.000€. , udata, majka troje maloljetne djece, neosuđivana, protiv koje se ne vodi drugi krivični postupak, državljanka Crne Gore
Kriv je

Što je:

Dana 05.05.2022.g. oko 09 časova na lokalnom putu u blizini Doma zdravlja u Bijeloj, ne pridržavajući se saobraćajnih propisa iz čl.27 st.1 ZOBS-a na putevima ugrozila saobraćaj i dovela u opasnost životi i tijelo ljudi, na način što je, upravljajući PMV marke »Škoda« tip »Fabia« reg.oznaka KO ..., započela uključivanje na put sa mjesta na kome je njeno vozilo bilo parkirano a da se nije prethodno uvjerila da time neće ometati ostale učesnike u saobraćaju, iako je bila svjesna da svojom radnjom može izazvati sudar sa vozilima koja nailaze lokalnim putem i imaju prvenstvo prolaza ali je olako držala da do toga neće doći ili da će to moći spriječiti, pa je svojim vozilom stvorila fizičku prepreku na putanji motocikla »Piaggio Beverly 500«, reg.oznaka HN ..., kojim je upravljao oštećeni I.N. krećući se lokalnim putem u smjeru od Panorame ka Domu zdravlja, koji je usljed iznenadne prepreke izgubio ravnotežu na motociklu i pao na asfalt, na koji način je zadobio tešku tjelesnu povredu u vidu preloma desnog skočnog zgloba,
- čime je izvršila krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 KZ CG
Pa joj sud za navedeno krivično djelo primjenom člana 3, 4, 5, 13, 16, 32, 42, 52, 53 i 54 KZ CG, te odredbi čl. 226 st.3, 229 st.1 i čl.374 ZKP-a, izriče
USLOVNU OSUDU
Kojom joj utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ukoliko okrivljena u roku od 2 (dvije) godine po pravosnažnosti presude ne izvrši novo krivično djelo.

Okrivljena se obavezuje da plati troškove krivičnog postupka u iznosu od 187,00€ i troškove sudskog paušala u iznosu od 30,00 € u korist budžeta Crne Gore na žiro račun br. 832-158-14 u roku od 15 dana po pravosnažnosti presude.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 24.02.2025. godine
Zapisničar PREDSJEDNICA SUDA-S UDIJA
Ristić Katarina Vesna Gazdić
Dna:

-ODT
-okrivljenoj
- braniocu
- oštećenom
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.