K.br.1/2020
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog M.M.B.S. iz R.T., zbog krivičnog djela falsifikovanje isprave iz čl.412 st.2 u vezi st.1 KZ CG, po optužnom predlogu ODT-a Herceg Novi Kt.br. 285/19 od 14.01.2020.g., nakon održanog glavnog i javnog pretresa dana 16.01.2020.g. u prisustvu DT-a H.Novi Samardžić Nikole, okrivljenog M.M.B.S., branioca okrivljenog po službenoj dužnosti advokata D.V. i tumača za francuski jezik A.M., dana 16.01.2020. godine donio je i javno objavio

PRESUDU

Okrivljeni:

M.M.B.S. od oca T. i majke S., rođene T., rođen .... .godine u mjestu K., sa prebivalištem u gradu T., sa završenom školom za agenta na aerodromu, nezaposlen, neoženjen, bez djece, državljanin Republike Tunis.

Kriv je
Što je,
Dana 16.12.2019.godine u 16,40 časova na graničnom prlazu Debeli Brijeg,opština Herceg Novi,upotrijebio kao pravu lažnu javnu ispravu-ličnu kartu Republike Francuske br....., navodno izdatu 07.02.2019.g. od strane nadležnog organa u Parizu sa rokom važenja do 06.02.2029.g. na ime A.A., na kojoj je umetnuta fotografija okrivljenog, na način što je službenicima policije dao na uvid predmetu ispravu prilikom pokušaja prelaska državne granice Crne Gore prema Republici Hrvatskoj, pri čemu je bio svjestan svoga djela i htio njegovo izvršenje,
čime je učinio krivično djelo falsifikovanje isprave iz čl.412 st.2 u vezi st.1KZ CG
Sud okrivljenom licu primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca koja se neće izvršiti ukoliko u roku od 2 (dvije) godine po pravosnažnosti presude ne učini novo krivično djelo.

Sud na osnovu čl.75 st.1 Krivičnog zakonika okrivljenom izriče MJERU BEZBJEDNOSTI ODUZIMANJE PREDMETA – lične karte Republike Francuske br......

Obavezuje se okrivljeni da na ime paušalnih troškova krivčnog postupka uplati iznos od 40,00€ na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja, a o ostalim troškovima sud će naknadno odlučiti.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 16.01.2020. godine

Zapisničar SUDIJA,
Tereza Milović, s.r. Ivan Perović, s.r.

Za tačnost otpravka tvrdi i ovjerava:

Službenik suda
PRAVNA POUKA:

Protiv ove presude nije dozvoljena žalba