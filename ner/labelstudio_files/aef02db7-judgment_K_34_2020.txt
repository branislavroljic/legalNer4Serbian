K.br. 34/20
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće zapisničarke Katarine Ristić, u predmetu okrivljenog S.K., zbog krivičnog djela nepostupanje po zdravstvenim propisima za suzbijanje opasne zarazne bolesti iz čl.287 KZ CG, po optužnom predlogu ODT-a Herceg Novi Kt.br.58/20 od 03.04.2020.g., nakon održanog glavnog i javnog pretresa dana 13.04.2020.g. u prisustvu DT-a H.Novi Pavlović Nade i okrivljenog S.K., donio je i istog dana javno objavio

PRESUDU

Okrivljeni:

S.K., JMBG: ...., od oca V. i majke G., rođ.B., rođen .....g. u K.-RF, sa prebivalištem u M.-ulica ....,2, nastanjen u HN-...., završio SSS, zaposlen, neoženjen – bez djece,
Kriv je

Što je:

Dana 02.04.2020.g. u 23.10 časova, u Herceg Novom-Đenovići, boravio na otvorenom javnom mjestu, vozeći bicikl na magistralnom putu, čime nije postupio po naredbi za suzbijanje opasne zarazne bolesti, odnosno postupio suprotno čl.1 st.1 tač.1 Naredbe Ministarstva zdravlja o sprovođenju mjera za sprečavanje infekcije izazvane novim korona virusom (Sl.list CG br.226/20 od 30.03l.2020.g.) kojim je propisana zabrana izlaska iz objekta stanovanja građanima, ponedeljkom do petka u vremenu od 19,00 časova do 05,00 časova narednog dana, pri čemu je bio svjestan svog djela i htio njegovo izvršenje.

čime je učinio krivično djelo nepostupanje po zdravstvenim propisima za suzbijanje opasne zarazne bolesti iz čl.287 u vezi čl.49 st.1 Krivičnog zakonika.

Sud okrivljenog primjenom čl.4 st.2, čl.32, čl.36, čl.36a i čl.42 Krivičnog zakonika i č.374 Zakonika o krivičnom postupku
OSUĐUJE
Na kaznu zatvora u trajanju od 30 dana koja će se kazna izvršiti u prostorijama u kojima okrivljeni stanuje, po pravosnažnosti presude.

Dužan je okrivljeni da na ime troškova krivičnog postupka u roku od 15 dana po pravosnažnosti presude na žiro račun suda uplati iznos od 30,00€.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 13.04.2020.g.

Zapisničar SUDIJA,
Katarina Ristić,s.r. Ivan Perović,s.r.

Za tačnost otpravka tvrdi i ovjerava:

Službenik suda
PRAVNA POUKA:

Protiv ove presude nije dozvoljena žalba.

Za tačnost otpravka tvrdi i ovjerava:

Službenik suda
PRAVNA POUKA:

Protiv ove presude dozvoljena je žalba
u roku od 8 dana od dana prijema,
Višem sudu u Podgorici, putem ovog suda.

Katarina Ristić,s.r. Ivan Perović,s.r.

Za tačnost otpravka tvrdi i ovjerava:

Službenik suda
PRAVNA POUKA:

Protiv ove presude nije dozvoljena žalba.

Dostaviti:

-ODT
-okrivljenom
-u spise
SUDIJA,