K.br. 4/18
U IME CRNE GORE
Osnovni sud u Kolašinu kao prvostepeni krivični, po predsjedniku suda Arsenu Popoviću, uz učešće zapisničara Mrdak Ljiljane, u krivičnom predmetu protiv optuženog B. J. iz N. , zbog produženog krivičnog djela oduzimanje maloljetnog lica iz čl. 217.st.2 Krivičnog zakonika a u vezi čl. 49 Krivičnog zakonika, postupajući po optužnom predlogu ODT Kolašin Kt.br.196/17 od 28.12.2017 godine, nakon održanog glavnog javnog pretresa dA.11.05.2018 godine u prisustvu rukovodioca ODT iz Kolašina G. V., optuženog B. J. i oštećene B. T., donio je i javno objavio,-
P R E S U D U
Optuženi :

B. J., jmbg. ..., od oca N. i majke M. rodj. B., rodjen .. godine u mjestu Lj. - Opština K., stalno nastanjen u N. - G. bb, državljanin CG, po nazimanju poljoprivrednik, razveden, otac ... djece, pismen, završio osnovnu školu, srednjeg imovnog stanja, osudjivan presudom Osnovnog suda u Nikšiću K.br.508/14 iz 2015 godine zbog krivičnog djela iz čl. 309 st.1. KZ na uslovnu osudu.

Na osnovu čl. 373.st.1.t.2. ZKP-a
OSLOBADJA SE OD OPTUŽBE
Da je dA.22.09.2017 i 06.10.2017 godine u Kolašinu, svjestan svog djela čije je izvršenje htio a znajući da je isto zabranjeno, onemogućio izvršenje pravosnažne i izvršne odluke Osnovnog suda u Nikšiću P.br.665/15 od 14.01.2016 godine, kojom je odredjen način odredjivanja ličnih odnosa maloljetnih B.V., B. A. i B. V. sa majkom oštećenom B. rodj. Dj. T., kojom je utvrdjeno da će majka djecu vidjati svakog drugog vikenda u mjesecu od petka od 10,00 časova do nedelje u 20,00 časova, i to tako što u navedenim danima nije dozvolio kontakt majke sa mldb. B. V.i B. V. i ako je ista dolazila da preuzme djecu u mjestu L. M. - Opština Kolašin,
- čime bi izvršio produženo krivično djelo oduzimanje maloljetnog lica iz čl. 217.st.2. Krivičnog zakonika a u vezi čl. 49 Krivičnog zakonika.

Troškovi krivičnog postupka u iznosu od 30,00 € padaju na teret budžetskih sredstava.

Oštećena B. T. upućuje se da svoj imovinsko-pravni zahtjev ostvari u parničnom postupku.

O b r a z l o ž e nj e
ODT iz Kolašina svojim optužnim aktom Kt.br.196/17 od 28.12.2017 godine stavio je na teret optuženom B. J. da je počinio produženo krivično djelo oduzimanje maloljetnog lica iz čl. 217.st.2. u vezi čl. 49 Krivičnog zakonika . Pri podnijetom optužnom predlogu rukovodilac ODT iz Kolašina G. V. ostao je do okončanja glavnog pretresa predlažući u završnoj riječi da sud optuženog oglasi krivim i osudi po zakonu.

Optuženi B. J. u svojoj odbrani koju je dao pred ODT Kolašin i na glavnom pretresu u bitnom je naveo da je živio u porodičnoj zajednici sa B. T. i da je iz braka rodjeno troje djece, ćerka V. rodjena 2011 godine, A. rodjena 2012 godine i sin V. rodjen 2013 godine. Da je brak razveden presudom Osnovnog suda u Nikšiću P.br.665/15 od 14.01.2016 godine i da je tom presudom odlučeno da maloljetna djeca budu njemu povjerena na dalju brigu, čuvanje i staranje a da je majka dužna doprinositi njihovom izdržavanju uplatom novčanog iznosa od 100,00 € svakog mjeseca. Da je presudom odredjen i način održavanja kontakta majke sa djecom, te da je B. T. nekada djecu preuzimala u Nikšiću a nekada u mjestu L. M. - Opština K.. Naveo je da je tačno da je njegova bivša supruga dA.22.09. i 06.10.2017 godine dolazila u mjestu L. M. - Opština K. kako bi uzela djecu kod sebe preko vikenda, ali da je tom prilikom samo ćerka A. pristala da ide sa njom, dok V. i V. nijesu željeli da idu. Pojasnio je da ga je njegova bivša supruga zvala mobilnim telefonom prije dolaska i preuzimanja djece 22.09. i 06.10.2017 godine, da bi on u tim telefonskim razgovorima njoj saopštio da su djeca spremna da idu sa njom. Naveo je da je dA.22.09.2017 godine on bio kući u trenutku kada je njegova bivša supruga došla za djecu i da su tada svo troje djece tj. V., A. i V. izašli ispred kuće, ali da je samo tada A. pošla sa njom. Pojasnio je da dA.06.10.2017 godine on nije bio kući kada je njegova bivša supruga dolazila za djecu, ali iz priče njegove majke zna da je i tada samo A. pristala da ode sa majkom. Nadalje je istakao da on nije uticao na djecu da ne idu sa majkom već je to bila njihova volja, da su u ranijem periodu A. i V. išli sa majkom dok je V. nekoliko puta odbijala da ode. Zbog takve situacije obratio se pismenim putem Centru za socijalni rad Nikšić a kako bi njihov predstavnik prisustvovao preuzimanju djece kako je to utvrdjeno presudom Osnovnog suda u Nikšiću, te da medjutim niko ispred Centra za socijalni rad nije bio prisutan prilikom dolaska njegove bivše supruge i preuzimanja djece sa njene strane, a na koji način bi se sami uvjerili da djeca u pojedinim vremenskim periodima ne žele da idu sa majkom. U završnoj riječi istakao je da ne priznaje izvršenje krivičnog djela koje mu se stavlja na teret.

Sud je u dokaznom postupku saslušao oštećenu B. T., izvršio uvid u presudu Osnovnog suda u Nikšiću P.br.665/15 od 14.01.2016 godine, pročitao pismeni zahtjev B. J. od 21.07.2017 godine upućen JU Centar za socijalni rad Opština Nikšić, Plužine i Šavnik, pročitao akt JU Centra za socijalni rad za Opštine Nikšić, Plužine i Šavnik od 24.04.2018 godine, te izvršio uvid u izvod iz kaznene evidencije na ime optuženog izdat od Ministarstva pravde Crne Gore.

Oštećena B. T. u svom iskazu koji je dala pred ODT Kolašin u bitnom je navela da je živjela u bračnoj zajednici sa B. J. i da je iz te zajednice rodjeno troje djece, ćerka V.rodjena ..godine, A. rodjena .. godine i sin V.n rodjen 2.. godine. Da je zbog trajno poremećenih porodičnih odnosa brak razveden presudom Osnovnog suda u Nikšiću dA.14.01.2016 godine, kojom presudom su djeca povjerena na čuvanje brigu i staranje ocu B. J., dok je istom odlučeno da će ona ostvarivati kontakt sa djecom svakog drugog petka, svake srijede, svakog drugog državnog i vjerskog praznika te polovinu ljetnjeg odnosno zimskog raspusta. Navela je da je od razvoda braka ostvarivanje kontakta sa djecom išlo veoma teško i da su obično sa njom išli samo srednja ćerka i sin, dok je najstarija ćerka V. svega četiri puta dolazila kod nje u periodu od razvoda braka. Navela je da je dA.22.09.2017 godine dolazila u mjesto L. M.tražeći od supruga da joj preda djecu i da je on tom prilikom dozvolio samo Ani da ide dok V. i V. nijesu pošli sa njom. Da je takodje dA.06.10.2017 godine dolazila u mjestu Lola Moračka ispred kuće njenog bivšeg supruga B. J. kako bi preuzela svoju djecu, ali da supruga nije zatekla kući već je na vratima dočekala njegova majka koja joj nije dozvolila da uzme djecu, tako da je samo ćerka A.pošla sa njom te prilike.

Na glavnom pretresu oštećena B. T. je istakla da je 22.09. i 06.10.2017 godine kada je dolazila za djecu, vidjela svo troje djece koja su izašla ispred kuće i to kako V. tako i V. i A., ali da je samo A. pristajala da ide sa njom dok V. i V.nijesu htjeli. Pojasnila je da njen bivši suprug B.J. nije pred njom zabranjivao djeci tj. nije čula da je njima zabranio da idu, već su djeca na njen poziv ulazila u kuću sem A. koja je išla sa njom, te da se sve to odnosi na 22.09 i 06.10.2017 godine. Pojasnila je da je redovno obavještavala Centar za socijalni rad u Nikšiću ko od djece nije želio da podje sa njom, da bi nakon toga predstavnici Centra za socijalni rad obavljali razgovore kako sa njom tako i sa njenim bivšim suprugom.

U završnoj riječi pridružila se krivičnom gonjenju protiv okrivljenog.

Iz presude Osnovnog suda u Nikšiću P.br.665/15 od 14.01.2016 godine, utvrdjeno je da je razveden brak izmedju B. J. i B. rodj. Dj. T., da se mldb. djeca parničnih stranaka kćerke V. i A.te sin V. povjeravaju na dalju brigu čuvanje i staranje ocu B. Jovu uz obavezu B. rodj. DJ. T. kao majke da doprinosi izdržavanju mldb. djece svakomjesečno u ukupnom iznosu od 100,00 €. Nadalje je presudom utvrdjeno da će B. rodj. DJ. TijA.ostvarivati kontakt sa mldb. djecom na način što će istu vidjati svakog drugog vikenda od petka od 10,00 časova do nedelje u 20,00 časova, svake srijede u periodu od 17,00 časova do 19,00 časova, svakog drugog državnog i vjerskog praznika, te polovinu ljetnjeg odnosno zimskog raspusta djece.

Iz pismenog zahtjeva B. J. od 21.07.2017 godine utvrdjeno je da je isti upućen direktoru JU Centra za socijalni rad Opština Nikšić, Plužina i Šavnik, u kojem je istakao problem koji se javlja svakog drugog vikenda prilikom preuzimanja djece od strane njihove majke B. T., jer mldb. V. ni po koju cijenu neće da ide sa njom, da joj on kao otac ne brani ali da dijete plače i odbija saradnju, te da tada i mldb. V. kada vidi uplakanu sestru počinje da se ponaša slično kao i ona. Zbog navedenog je tražio da se obezbjedi prisustvo socijalnog radnika koji bi sačinio zapisnik o ponašanju djece prilikom dolaska njihove majke, a sve sa razloga što se brine za zdravlje svoje djece.

Iz akta JU Centra za socijalni rad za Opštine Nikšić Plužine i Šavnik od 24.04.2018 godine, utvrdjeno je da rad toga Centra sa porodicom B. traje u kontinuitetu od maja 2017 godine kada je B. TijA.podnijela krivičnu prijavu zbog osporavanja njenih kontakata sa djecom. Da je sa tih razloga Centar za socijalni rad obavio razgovor sa maloljetnom Valentinom koja je bila suzdržana, nesigurna i sramežljiva i koja je u tom razgovoru navela da nije otišla kod majke zato što joj je dosadno, ne objašnjavajući kako je došlo do toga da odbije odlazak sa njom. Da je u nastavku razgovoru mldb. V. prihvatila da će sledeći put otići sa majkom i da je na pitanje da li joj majka nedostaje jednostavno samo klimnula glavom. U predmetnom aktu potvrdjeno je da su u julu 2017 godine primili pismeni zahtjev B. J. koji je tražio da se obezbjedi prisustvo socijalnog radnika, ali da su oni smatrali da je dovoljno da tada kontaktiraju samo sa ocem obzirom da su neposredno prije toga obavili razgovor sa mldb. V.. Iz akta je nadalje utvrdjeno da je B. J. dA.28.07.2017 godine pozvao telefonom Centar za socijalni rad u Nikšiću tražeći tom prilikom da obrate pažnju na plač koji se čuje u pozadini a koji je V., da bi nešto kasnije Centar za socijalni rad iz Nikšića pozvao B. T. telefonom koja je tada saopštila da je V. prestala da plače kada su otac i baba nestali iz njenog vidokruga. Iz akta JU Centra za socijalni rad za Opštine Nikšić, Plužine i Šavnik , sud je dalje utvrdio da su u medjuvremenu roditelji pokrenuli sudske postupke, a da je taj Centar donio i rješenje o odredjivanju nadzora nad vršenjem roditeljskog prava B. J. upravo zbog neostvarivanja redovnih kontakata djece sa majkom. Na kraju akta, Centar za socijalni rad je mišljenja da ne postoje realni razlozi da djeca odbijaju kontakte sa majkom, da površno može izgledati da dijete samo bira kakav će odnos imati sa drugim roditeljem, ali da je evidentno da otac ne podstiče djecu na kontakte ponavljajući rečenicu da im on ne brani ali da ih niko neće voditi na silu.

Uvidom u izvod iz kaznene evidencije na ime optuženog B. J. izdat od Ministarstva pravde CG, utvrdjeno je da je imenovani osudjivan presudom Osnovnog suda u Nikšiću K.br.508/14 iz 2015 godine zbog krivičnog djela iz čl. 309.st.1 KZ na uslovnu osudu.

Cijeneći navode javne optužbe, odbranu optuženog i izvedene dokaze, kako pojedinačno tako i u njihovom medjusobnom skupu, sud je mišljenja da nije dokazano da je optuženi B. J. počinio produženo krivično djelo oduzimanje maloljetnog lica iz čl.217.st.2 u vezi čl. 49 Krivičnog zakonika. Naime, presude Osnovnog suda u Nikšiću P.br.665/15 od 14.01.2016 godine utvrdjeno je da je razveden brak izmedju B. J. i B. rodj. DJ. T. a da se mldb. djeca parničnih stranaka povjeravaju ocu na brigu, čuvanje i staranje, dok je utvrdjeno da će majka ostvarivati kontakt sa mldb. djecom svakog drugog vikenda od petka do nedelje, svake srijede, svakog drugog državnog i vjerskog praznika kao i polovinu ljetnjeg odnosno zimskog raspusta djece. Iz dijela iskaza oštećene B. Tijane koji je dala na glavnom pretresu utvrdjeno je da je ona dA.22.09 i 06.10.2017 godine dolazila za djecu u mjestu K. M. Opština K. i da su tom prilikom sva djeca izlazila ispred kuće i to kako V. tako i V. i A., ali da je samo A.pristajala da ide sa njom dok V. i V. nijesu htjeli, te je pojasnila da njen bivši suprug B. J. nije pred njom zabranjivao djeci da idu niti je čula bilo šta, već da su djeca na njen poziv ulazila u kuću sem A. koja je išla sa njom. Iz pismenog zahtjeva B. J. od 21.07.2017 godine utvrdjeno je da je isti zahtjev uputio direktoru JU Centra za socijalni rad Opština Nikšić Plužine i Šavnik u kojem je istakao probleme koji se javljaju prilikom preuzimanja djece od strane njihove majke B. T. a zbog čega je tražio prisustvo socijalnog radnika koji bi sačinio zapisnik o ponašanju djece prilikom dolaska njihove majke, dok je iz akta JU Centra za socijalni rad za Opštine Nikšić, Plužine i Šavnik od 24.04.2018 godine utvrdjeno da se B. J. toj instituciji obraćao pismenim aktom u kojem je tražio prisustvo socijalnog radnika i da je isti pozivao telefonom Centar za socijalni rad pri tom tražeći da se obrati pažnja na plač mldb. V. koji se čuo u pozadini, te da je Centar za socijalni rad mišljenja da ne postoje razlozi da djeca odbijaju kontakt sa majkom i da površno može izgledati da djeca sama izabiraju kakav će kontakt imati sa roditeljima, te da je evidentno da otac ne podstiče djecu na kontakte.

Takav iskaz oštećene kao i ostali navedeni dokazi, ni u jednom momentu nijesu uputili sud na zaključak da je optuženi B. J. onemogućio izvršenje pravosnažne i izvršne odluke Osnovnog suda u Nikšiću kojom je odredjen način ličnih odnosa maloljetnih B. V., A. i V.a sa majkom - oštećenom B. T., tj.sud nije došao do zaključka da je optuženi preduzeo bilo koju djelatnost koja bi imala za cilj da se presuda Osnovnog suda u Nikšiću ne izvrši i maloljetna djeca ne predaju njihovoj majci. Naprotiv, sama oštećena je u svom iskazu na glavnom pretresu pojasnila da je dA.i 22.09 i 06.10.2017 godine kada je dolazila za svoju djecu vidjelu svo troje djece koja su izašla ispred kuće i da je na njen poziv samo mldb. A.pristajala da ide sa njom dok V. i V. nijesu htjeli već su isti na njen poziv ulazili u kuću, kao i da tom prilikom ona nije čula da je optuženi B. J. njima zabranjivao da idu. Nadalje, nesporno je da se optuženi B. J. obraćao pismenim zahtjevom JU Centar za socijalni rad Opština Nikšić, Plužina i Šavnik zbog problema koji su se javljali prilikom preuzimanja djece od strane njihove majke, a što je potvrdjeno i aktom JU Centra za socijalni rad za Opštine Nikšić, Plužine i Šavnik od 24.04.2018 godine.

Sud je svakako cijenio i odbranu optuženog B. J., u kojoj negira izvršenje krivičnog djela koje mu se stavlja na teret navodeći da je dA.22.09 i 06.10.2017 godine samo ćerka A.pristajala da ide sa majkom dok V. i V. nijesu željeli da idu, te da on nije uticao na djecu da ne idu sa majkom već da je to bila njihova volja, kao i da se zbog takve situacije obraćao pismenim putem Centru za socijalni rad Nikšić kako bi njihov predstavnik prisustvovao preuzimanju djece i na koji način bi se sami uvjerili da djeca u pojedinim vremenskim periodima ne žele da idu sa majkom, pa je sud prihvatio sa razloga što ista nije u suprotnosti sa provedenim dokazima tokom postupka.

Shodno prednjem, zaključak je suda da ni jedan od provedenih dokaza nije pružio osnov na kojima bi se temeljila osnovA.sumnja da je optuženi počinio krivično djelo koje mu se stavlja na teret i da samim tim optuženog oglasi krivim i krivično-pravno odgovornim, sa kojih razloga je sud B. J. u nedostatku dokaza oslobodio od optužbe shodno čl.373.st.1.t.2. ZKP-a.

Shodno čl.226 i 230.st.1. ZKP-a sud je odlučio da troškovi krivičnog postupka u iznosu od 30,00 € padaju na teret budžetskih sredstava.

Shodno čl.239.st.3. u vezi st.1. ZKP-a oštećena B. TijA.upućena je da svoj imovinsko-pravni zahtjev ostvari u parničnom postupku.

Sa izloženog je odlučeno kao u izreci presude.

OSNOVNI SUD U KOLAŠINU,

Dana, 11.05.2018 godine.

Zapisničar, PREDSJEDNIK SUDA,
Mrdak LjiljA. s.r. Arsen Popović s.r.

PRAVNA POUKA: Protiv ove presude dozvoljena je žalba Višem sudu – Bijelo Polje u roku od 8 dana, od dA.prijema iste. Žalba se podnosi preko ovog suda.