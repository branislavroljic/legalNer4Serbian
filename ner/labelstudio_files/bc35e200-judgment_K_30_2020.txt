U IME CRNE GORE
K.30/20
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Vjere Bosanac, u krivičnom predmetu protiv okrivljenog R.A. zbog krivičnog djela nepostupanje po zdravstvenim propisma za suzbijanje opasne zarazne bolesti iz čl.287 KZ CG, po optužnom predlogu Osnovnog državnog tužilaštva u Herceg Novom Kt.br.42/2020 od 02.04.2020. godine, nakon održanog glavnog i javnog pretresa dana 01.06.2020. godine, u prisustvu ODT HN Nikole Samardžića i okrivljenog, donio je i javno objavio sljedeću

P R E S U D U
Okrivljeni R.A. (JMBG ....) od oca P. i majke P. rođene B., rođen ..... godine u D., stalno nastanjen u HN – ...., frizer, razveden, otac jednog punoljetnog djeteta, ranije neosuđivan
Kriv je

Što je:

dana 23.marta 2020.godine oko 11:30 časova u Herceg Novom nije postupao po naredbama kojima se određuju mjere za suzbijanje opasne zarazne bolesti, na način što je otvorio svoj frizerski salon »A.« i u njemu započeo sa pružanjem frizerskih usluga mušteriji Ć.B., čime je prekršio Naredbu za preduzimanje privremenih mjera za spriječavanje unošenja u zemlju, suzbijanja i spriječavanja prenošenja novog koronavirusa, donijetu od strane Ministarstva zdravlja Crne Gore i objavljenu u Sl.CG 17/20 dana 17.03.2020.godine kada je i stupila na snagu, kojom je naređeno zatvaranje frizerskih salona, pri čemu je bio svjestan svoga djela i htio njegovo izvršenje
-čime je izvršio krivično djelo nepostupanje po zdravstvenim propisma za suzbijanje opasne zarazne bolesti iz čl.287 KZ CG
Pa mu sud primjenom čl.3, 4, 5, 13, 15, 32, 42, 51, 52, 53 i 54 KZ CG, te odredbi čl. 226 st.3 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

U slučaju da okrivljenom bude opozvana uslovna osuda, u napijed utvrđenu kaznu zatvora uračunaće se vrijeme provedeno na zadržavanju od 23.03.2020.godine do 26.03.2020.godine.

Okrivljeni se obavezuje da plati troškove sudskog paušala u iznosu od 50,00 eura u korist budžeta Crne Gore na žiro račun 832-158-14 u roku od 15 dana po pravosnažnosti presude.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 01.06.2020. godine
Zapisničar S UDIJA
Vjera Bosanac Vesna Gazdić
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.