K.br. 67/20
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće zapisničarke Katarine Ristić, u predmetu okrivljenog H.P., zbog krivičnog djela nepostupanje po zdravstvenim propisima za suzbijanje opasne zarazne bolesti iz čl.287 KZ CG, po optužnom predlogu ODT-a Herceg Novi Kt.br.48/20 od 04.05.2020.g., nakon održanog glavnog i javnog pretresa dana 20.05.2020.g. u prisustvu DT-a H.Novi Pavlović Nade i okrivljenog H.P., donio je i istog dana javno objavio

PRESUDU

Okrivljeni:

H.P., JMBG: ..., od oca D.A. i majke Z.A., rođ.S., rođen .....g. u C., nastanjen u K. – ...., završio OŠ, zaposlen, oženjen – bez djece, lošeg imovnog stanja, državljanin Crne Gore, ranije neosuđivan.

Kriv je

Što je:

Dana 29.03.2020.g. u Herceg Novom – Kamenarima, postupajući suprotno naredbi kojom je određena mjera za suzbijanje opasne zarazne bolesti, tako što je pmv marke Škoda tip Fabia reg.oznaka KO-.... iz opštine Kotor gdje je stalno nastanjen, došao na teritoriju opštine Herceg Novi, čime je postupio suprotno naredbi za preduzimanje privremenih mjera za suzbijanje i sprečavanje prenošenja novog korona virusa Ministarstva zdravlja br. 8-501/20-129 od 24.03.2020.g. (Sl.list CG, br.22/20 od 23.03.2020.g.) kojom je i to čl.1 st.1 tač.2 zabranjen putnički međugradski saobraćaj, pri čemu je bio svjestan svog djela i htio njegovo izvršenje.

čime je učinio krivično djelo nepostupanje po zdravstvenim propisima za suzbijanje opasne zarazne bolesti iz čl.287 Krivičnog zakonika.

Sud okrivljenom primjenom čl.4 st.2, čl.42, čl.52, čl.53 i čl.54 Krivičnog zakonika i čl.374 Zakonika o krivičnom postupku izriče
USLOVNU OSUDU

Kojom mu utvrđuje kaznu zatvora u trajanju od 45 dana pri čemu se ista neće izvršiti ukoliko u roku od 1 godine po pravosnažnosti presude ne izvrši novo krivično djelo.

Dužan je okrivljeni da na ime troškova krivičnog postupka u roku od 15 dana po pravosnažnosti presude na žiro račun suda uplati iznos od 30,00€.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 20.05.2020.g.

Zapisničar SUDIJA,
Dostaviti:

-ODT
-okrivljenom
-u spise
SUDIJA,
Ristić Katarina,s.r. Ivan Perović,s.r.

Za tačnost otpravka tvrdi i ovjerava:

Službenik suda
PRAVNA POUKA:

Protiv ove presude nije dozvoljena žalba.