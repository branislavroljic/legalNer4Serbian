U IME CRNE GORE
K.132/2021
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, po optužnom predlogu Osnovnog državnog tužilaštva u Herceg Novom Kt.br.257/2021 od 01.09.2021.godine, protiv okrivljenog M.N. zbog krivičnog djela nasilje u porodici ili porodičnoj zajednici iz čl.220 st.1 Krivičnog Zakonika CG, nakon održanog glavnog i javnog pretresa dana 13.09.2023. godine, u prisustvu ODT HN Rista Stijovića, oštećene M.D., branioca okrivljenog i okrivljenog, donio je i javno objavio sljedeću

PRESUDA
Okrivljeni M.N. (JMBG: ...) od oca M. i majke S., rođ.I., rođen .... godine, u B., R.S., stalno nastanjenog u HN, K., ul...., po zanimanju pomorac, trenutno bez angažmana, razvedenog, oca dvoje maloljetne djece, neosuđivanog, državljanin Crne Gore
Kriv je

Što je:

Dana 01.08.2021.g. oko 12,00 časova u dvorišteu porodične kuće u Kamenarima, opština Herceg Novi, primjenom grubog nasilja narušio tjelesni integritet svoje bivše supruge – oštećene M.D. na način što je pesnicom udario u čelo sa lijeve strane iznad slijepoočnice i na taj način joj nanio povredu u vidu krvnog podliva sa otokom, koja predstavlja laku tjelesnu povredu, pri čemu je bio svjestan svoga dijela i htio njegovo izvršenje, pri čemu je bio svjestan svoga djela i htio njegovo izvršenje,
-čime je izvršio krivično djelo nasilje u porodici ili porodičnoj zajednici iz čl.220 st.1 KZ CG,
-pa sud okrivljenog M.N. na osnovu citiranih zakonskih propisa i primjenom čl. 4 ,32, 39 st.2 tač.4, 42 KZ CG, te odredbi čl. 374, 226 st.3, 229 i 239 ZKP-a
OSUĐUJE
Na novčanu kaznu u iznosu od 800,00 (osam stotina) eura, koju je dužan platiti u roku od 30 dana od pravosnažnosti presude, jer će se u protivnom, na osnovu čl. 39 st. 6 KZ CG novčana kazna zamijeniti kaznom zatvora, tako što će se za svakih 25,00 eura novčane kazne, odrediti jedan dan zatvora.

Okrivljeni M.N. se obavezuje da na žiro račun 832-158-14, na ime troškova krivičnog postupka uplati iznos od 242,00€ i iznos od 50,00€ na ime sudskog paušala, sve prednje u roku od 15 dana po pravosnažnosti presude, pod prijetnjom prinudnog izvršenja.

Oštećena M.D. se radi ostvarivanja imovinsko-pravnog zahtjeva upućuje na parnični postupak.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 13.09.2023. godine
Zapisničar S UDIJA
Katarina Ristić Vesna Gazdić
Dna:

-ODT
-okrivljenom
-oštećenom
-u spise
PRAVNA POUKA: Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.