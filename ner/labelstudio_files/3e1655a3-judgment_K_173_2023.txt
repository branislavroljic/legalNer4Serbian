U IME CRNE GORE
K.173/23
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, po optužnom predlogu Osnovnog državnog tužilaštva u Herceg Novom Kt.br.64/23 od 28.11.2023. godine, protiv okrivljenog B.N. zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog Zakonika CG, nakon održanog glavnog i javnog pretresa dana 04.09.2024. godine, u prisustvu državnog tužioca Nikole Samardžića, okrivljenog, branioca okrivljenog i oštećenog, donio je istog dana

PRESUDU

Okrivljeni B.N. (JMBG ...) od oca D. i majke A. rođ. P., rođen ... godine u K., nastanjen u HN, ..., automehatroničar, zaposlen u DOO »K.« u S., oženjen, otac jednog maloljetnog djeteta, ranije neosuđivan, protiv koga se ne vodi drugi krivični postupak, državljanin Crne Gore,
Kriv je

Što je:

dana 13.10.2022.g. oko 18,00 časova na regionalnom putu Meljine-Sitnica u mjestu Sitnica, ne pridržavajući se saobraćajnih propisa iz čl.35 st.1 ZOBS-a na putevima ugrozio saobraćaja i doveo u opasnost život i tijelo ljudi, tako što upravljajući vozilom marke »Audi A6«, reg.oznaka HN ... i krećući se u smjeru od Herceg Novog ka graničnom prelazu brzinom od najmanje 110,4 km/h nije prilagodio brzinu kretanja atmosferskim prilikama, karakteristikama i stanju puta koji je bio mokar, tako da vozilom može da upravlja na način koji ne ugrožava bezbjednost saobraćaja, iako je bio svjestan da takvom vožnjom može izazvati udes ali je olako držao da do toga neće doći ili da će to moći spriječiti, usljed čega je prilikom savlađivanja blage desne krivine izgubio kontrolu i upravljivost nad svojim vozilom i prešao u suprotnu kolovoznu traku gdje je ostvario kontakt sa prednjim dijelom vozila »Nissan« tip »Qashqai«, reg.oznake ...-J-... kojim je upravljao Đ.Đ. iz BL, krećući se u suprotnom smjeru svojom kolovoznom trakom, usljed kojeg kontakta je saputnik u vozilu okrivljenog V.I. zadobio povrede u vidu razderine u predjelu brade, razderine u lijevom tjemenom predjelu, praćenu prelomom lijeve sljepoočne kosti, potresom mozga, nagnječenjem kore velikog mozga i manjim krvarenjem ispod meke i tvrde moždanice, nagnječenja oba plućna krila, sjekotine u predjelu lijeve bočne strane vrata i oguljotina u predjelu lijevog ramena, lijeve nadlaktice i lijevog koljena, koje povrede u zbiru predstavljaju tešku tjelesnu povredu,
- čime je izvršio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 KZ CG
Pa mu sud za navedeno krivično djelo primjenom člana 3, 4, 5, 13, 15, 32, 42, 52, 53 i 54 KZ CG, te odredbi čl. 226 st.3, 229 st.1 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.

Okrivljeni se obavezuje da plati troškove krivičnog postupka u iznosu od 254,44€ i troškove sudskog paušala u iznosu od 30,00 € u korist budžeta Crne Gore na žiro račun br. 832-158-14 u roku od 15 dana po pravosnažnosti presude.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 04.09.2024. godine
Zapisničar S UDIJA
Katarina Ristić Vesna Gazdić
DN-a:

ODT
okrivljenom
braniocu
oštećenom
u spis
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.