U IME CRNE GORE
K.194/23
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, po optužnom predlogu Osnovnog državnog tužilaštva u Herceg Novom Kt.br.240/23 od 27.12.2023 godine, protiv okrivljenog V.S., zbog krivičnog djela teško djelo protiv bezbjednosti javnog saobraćaja iz čl.348 st.3 u vezi sa čl.339 st.3 u vezi st.1 Krivičnog Zakonika CG, nakon održanog glavnog i javnog pretresa dana 29.05.2024. godine, u prisustvu savjetnika u Državnom tužilaštvu ODT Herceg Novi S.T., okrivljenog i oštećenog, donio je istog dana

PRESUDU

Okrivljeni V.S. (JMBG ...) od oca P. i majke G. rođ.M., rođen ... godine u HN, gdje je i nastanjen na adresi ..., konobar bez zaposlenja, neoženjen, bez djece, neosuđivan, protiv koga se ne vodi drugi krivični postupak, državljanin Crne Gore,
Kriv je

Što je:

dana 24.08.2023.g. oko 12:15 časova na dijelu magistralnog puta u Meljinama, ne pridržavajući se saobraćajnih propisa iz čl.26 st.2 ZOBS-a na putevima ugrozio saobraćaj i doveo u opasnost život i tijelo ljudi na način što je, upravljajući motornim vozilom marke »Renault« tip »Clio« reg.oznaka HN ... i krećući se u smjeru od Zelenike ka Herceg Novom, započeo skretanje sa magistralnog puta na proširenje koje se nalazilo sa njegove lijeve strane a da se nije uvjerio da to može da učini na bezbjedan način, iako je bio svjestan da svojom radnjom može izazvati sudar ili predstavljati prepreku vozilima koja nailaze magistralom, ali je olako držao da do toga neće doći ili da će to moći spriječiti, pa je svojim vozilom zašao u putanju motocikla »Yamaha Xmax« reg.oznaka UL ..., kojim je upravljao oštećeni B.J. i obilazo zaustavljenu kolonu krećući se lijevom trakom u istom smjeru kao okrivljeni, usljed čega je došlo do kontakta bočne desne strane motocikla sa bočnom lijevom stranom vozila okrivljenog, nakon kojeg kontakta je oštećeni pao na kolovoz i zadobio povrede u vidu oguljotine u predjelu desne podlaktice i preloma gornjih članaka 4.i 5. prsta desne šake, koje povrede u zbiru predstavljaju tešku tjelesnu povredu,
- čime je izvršila krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 KZ CG
Pa joj sud za navedeno krivično djelo primjenom člana 3, 4, 5, 13, 16, 32, 42, 52, 53 i 54 KZ CG, te odredbi čl. 226 st.3, 229 st.1 i čl.374 ZKP-a, izriče
USLOVNU OSUDU
Kojom joj utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljena u roku od 1 (jedne) godine po pravosnažnosti presude ne izvrši novo krivično djelo.

Okrivljeni se obavezuje da plati troškove krivičnog postupka u iznosu od 209,00€ i troškove sudskog paušala u iznosu od 30,00 € u korist budžeta Crne Gore na žiro račun br. 832-158-14 u roku od 15 dana po pravosnažnosti presude.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 29.05.2024. godine
Zapisničar S UDIJA
Ristić Katarina Vesna Gazdić
Dna:

-ODT
-okrivljenom
-oštećenom
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.