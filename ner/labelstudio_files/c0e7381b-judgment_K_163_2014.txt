OSNOVNI SUD U ROŽAJAMA

K.br.163/14
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po optužnom prijedlogu od 11.06.2014.g. oštećene kao tužilje Snežane Nikitović iz Rožaja, podnijet protiv okrivljene N.B. iz Rožaja, zbog krivičnog djela ugrožavanje sigurnosti iz čl. 168. st. 1. Krivičnog zakonika Crne Gore, nakon održanog glavnog i javnog pretresa u prisustvu oštećene kao tužilje i okrivljene, dana 20.02.2015. godine donio je i javno objavio
P R E S U D U
Okrivljena N. B. JMBG .od oca A. i majke Š. rodj. K., rodjena .. godine u Rožajama, gdje i živi drž. CG, razumije crnogorski jezik, koji je i njen jezik, pismena, završila VSS, zaposlena, ostvaruje mjesečnu zaradu u iznosu od 400,00 eura , razvedena, majka troje djece, siromašnog imovnog stanja,neosuđivana.

OSLOBADJA SE OD OPTUŽBE
Da je:

dana 24.04.2014. godine u prostorijama Područnog organa za prekršaje u Rožajama, uputila oštećenoj prijetnje da će napasti na njen život i tijelo, na način što joj je uputila prijetnje "za 7-8 dana useljavam se u kuću, budeš li me poprijeko pogledala bićeš moja i božija ".

-čime bi izvršila krivično djelo ugrožavanje sigurnosti iz čl. 168. st. 1. Krivičnog zakonika Crne Gore
jer djelo za koje je optužena nije krivično djelo.

Troškova krivičnog postupka nije bilo.

O b r a z l o ž e nj e
Oštećena kao tužilja S.N.iz Rožaja podnijela ovom sudu optužni prijedlog od 11.06.2014.g. protiv okrivljene N. B. iz Rožaja, zbog krivičnog djela ugrožavanje sigurnosti iz čl.168. st.1. Krivičnog zakonika Crne Gore, nakon što je ODT iz Rožaja odbacio njenu krivinu prijavu podnijetu protiv okrivljene zbog istog krivičnog djela.

Na glavnom pretresu oštećena kao tužilja je precizirala činjenični opis djela kao u dispozitivu ove presude, te je predložila da sud okrivljenog oglasi krivim zbog krivičnog djela koje joj je optužbom stavljeno na teret i osudi je na kaznu po zakonu.

Okrivljena je u svojoj odbrani istakla, da je ranije bila u braku sa R.K. sa kojim je sagradila zajedničku porodičnu kuću u Rožajama. Nakon razvoda braka ona živi sa djecom u kući svoih roditelja, a R. se oženio i živi sa oštećenom kao tužiljom u toj kući. Pošto je u sudskom postupku utvrđeno da ima suvlasnički dio u toj kući, podnijela je predlog za diobu kuće, da bi se uselila sa djecom u svoj dio. U tom postupku oštećena kao tužilja je ugrozila njenu sigurnost u prostorijama suda, pa je protiv nje pokrenut prekršajni postupak pred Područnim organom za prekršaje. Na pretresu zakazanom dana 24.04.2014.g. oštećena kao tužilja joj je prijetila govoreći joj da je šećeraš i da će joj ona platiti za ovo našta ju je sudija opomenuo. Tom prilikom oštećenoj kao tužilji nije uputila riječi da se za 7-8 dana useljava u kuću i ukoliko je bude poprijeko pogledala da će biti njena i božja, već je to ona sve izmislila. Predložila je da je sud oslobodi od optužbe jer nije izvršila djelo koje joj je stavljeno na teret.

Po ovoj krivično-pravnoj stvari, sud je izveo dokaze: saslušao oštećenu kao tužilju S. N. u svojstvu svjedoka, svedoka N. K. i izvršio uvid iz kaznene evidencije na ime okrivljene.

Cijeneći iskaz okrivljene i sve izvedene dokaze, kako pojedinačno, tako i u međusobnoj vezi, u smislu čl. 370. st. 3. Zakonika o krivičnom postupku (ZKP), sud je našao da djelo koje se okrivljenoj stavlja na teret po Zakonu nije krivično djelo, pa je istu oslobodio od optužbe primjenom čl. 373. st.1. tač.1. ZKP.

Naime, svjedok - oštećena kao tužilja S. N. je izjavila da je dana 24.04.2014.g. prisustvovala u svojstvu okrivljene na glavnom pretresu održanom pred Područnim organom za prekršaje u Rožajama, dok je N. B. imala svojstvo oštećene. Prilikom iznošenja odbrane kazala je sudiji da je ovaj dogadjaj pogoršao njeno zdravstveno stanje jer joj se povećao šećer i da je počela da prima insulin, te da će sve ovo nekog skupo da košta, a pri tom nije mislila na N., već na sebe-da će to nju skupo da košta. Nakon toga saslušavana je N. i svjedok N. K. i sudija je donio i objavio odluku. Nakon objavljivanja odluke N. je gledajući u sudiju a zatim i u nju kazala joj "za 7-8 dana se useljavam u kuću" (misleći na kuću u kojoj ona živi sa suprugom) budeš li me pogledala poprijeko bićeš moja i božja", što je shvatila kao direktnu prijetnju od koje se osjećala ugroženom. Nakon toga N. je izašla iz sudnice , a ona je ostala u kancelariji. Istakla je da okrivljenu ni ranije ni sada ne gleda poprijeko, niti će je ubuduće gledati poprijeko.Iskaz ovog svjedoka sud je ocijenio kao jasan, objektivan i potkrijepljen iskazom svjedoka N. K..

Svjedok N.K. je izjavio da je dana 24.04.2014. godine prisustvovao na glavnom pretresu pred Područnim organom za prekršaje u Rožajama, kada je saslušan u svojstvu svjedoka. Na tom pretresu saslušane su i S. N.u svojstvu okrivljene i N. B. u svojstvu oštećene. Na tom pretresu S. je prilikom davanja iskaza kazala da će sve ovo nekog skupo da košta, a nakon toga se pravdala da nije mislila na N., već na sebe jer je dobila šećer i prima insulin. Nakon toga je saslušana Nisera i on i glavni pretres je završen. Nakon završetka pretresa N. se obratila sudiji i kazala joj da se za 7-8 dana useljava u kuću, a obratila se i S.i tom prilikom joj kazala da sa njom nema ništa sporno, već sa svojim bivšim mužem i rekla joj "ukoliko je budeš ometala da se uselim u kuću bićeš moja i božija", pa je sudija opomenula, nakon čega je N.izašla iz sudnice. Iskaz ovog svjedoka sud je prihvatio kao jasan, uvjerljiv i u bitnom potkrijepljen iskazom oštećene kao tužilje.

Iz izvoda iz kaznene evidencije na ime okrivljene, vidi se da ista ne prolazi kroz kaznenu evidenciju.Ovaj dokaz sud je ocijenio kao jasan, odredjen i ničim nedoveden u sumnju.

Sud je cijenio  iskaz okrivljene, pa je isti prihvatio u dijelu u kojem ne spori odlučne činjenice, jer je njen iskaz u tom dijelu potvrđen dokazima izvedenim u postupku. Međutim, iskaz okrivljene u dijelu u kojem navodi da nije uputila oštećenoj kao tužilji inkriminisane riječi, sud nije prihvatio jer je isti neuvjerljiv, neobjektivan i opovrgnut dokazima izvedenim u postupku iz kojeg se utvrđuje da je okrivljena uputila oštećenoj kao tužilji navedene riječi.

Dakle, iz izvedenih dokaza u postupku nesumnjivo proizilazi da se okrivljena kritičnog dana obratila sudiji, a zatim i oštećenoj kao tužilji govoreći joj da se za 7-8 dana useljava u kuću i bude li je pogledala poprijeko i ometala u tome biće njena i božja.

Po ocjeni ovoga suda u konkretnom slučaju navedena prijetnja je data pod uslovom, jer je prijetnja uslovljena budućim ponašanjem tj. budućim radnjama oštećene kao tužilje (ukoliko je bude poprijeko pogledala), a iz iskaza oštećene kao tužilje jasno proizilazi da ona ni ranije ni sada nije gledala poprijeko oštećenu, niti će je gledati ubuduće, iz čega proizilazi da navedene riječi nijesu mogle dovesti do osjećaja ugroženosti kod oštećene kao tužilje za neke buduće uslovljene radnje koje nije izvršila, niti namjerava da ih izvrši.

Sa navedenih razloga, sud smatra da djelo koje je okrivljenoj stavljeno na teret po zakonu nije krivično djelo, pa je sud okrivljenu oslobodio od optužbe primenom čl. 373 st. 1. tač. 1. ZKP i odlučio kao u dispozitivu ove presude.

Troškova krivičnog postupka nije bilo.

OSNOVNI SUD U ROŽAJAMA, dana 20.02.2015. godine

Zapisničar, SUDIJA,
Aida Luboder s.r. Milosav Zekić s.r.

PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.