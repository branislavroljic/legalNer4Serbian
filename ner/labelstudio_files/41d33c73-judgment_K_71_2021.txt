K.br.71/21
U IME CRNE GORE
Osnovni sud u Rožajama, sudija Milan Rajković, uz učešće zapisničara Merime Hadžić, u krivičnom predmetu okrivljenog R.H., zbog krivičnog djela nedozvoljena trgovina iz čl.284 st.3 u vezi st.2 Krivičnog zakonika Crne Gore, odlučujući po optužnom predlogu Osnovnog državnog tužilaštva iz Rožaja Kt.br.89/21 od 02.07.2021. godine, nakon glavnog i javnog pretresa održanog dana 29.12.2021. godine, u prisustvu državnog tužioca Odt - a u Rožajama Ivana Došljaka i okrivljenog, istog dana donio je i javno objavio
P R E S U D U
Okrivljeni R. H., JMB ... , od oca R. i majke B., rođene D., rođen ... godine u R., sa prebivalištem u R., ulica J. K., državljanin C. G., razumije crnogorski jezik, koji je i njegov maternji jezik, nezaposlen, oženjen, otac dvoje maloljetne djece, pismen, sa završenom SSS, siromašnog imovnog stanja, osuđivan presudom Višeg suda u Podgorici Ks.br.13/14 zbog krivičnih djela iz čl.401a st.1 u vezi čl.6 i čl.405 st.3 u vezi st.2 Krivičnog zakonika Crne Gore (kazna zatvora).

KRIV JE
Što je:

dana 11.05.2021. godine, u Rožajama, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, neovlašćeno kupio robu - čiji je promet ograničen, protivno odredbama čl.1, čl.56 c i 56 d Zakona o akcizama (,,Sl. list RCG", broj 65/01, 12/02 i 76/05 i "Sl.list CG", broj 76/08, 50/09, 78/10, 40/11, 61/11, 28/12, 38/13, 45/14, 08/15, 01/17, 50/17 , 55/18 i 76/20), gazirane sokove, i to 39 paketa gaziranog soka „Coca Cola“ od 1,5 l (u paketu 9 flaša), 21 paket gaziranog soka „Ivi“ od 0,33 l (u paketu 24 limenke), 39 paketa gaziranog soka „Coca Cola“ od 0,33 l (u paketu 24 limenke), 14 paketa gaziranog soka „Fanta“ od 2 l (u paketu 8 flaša), 41 paket gaziranog soka „Coca Cola“ od 0,50 l (u paketu 12 flaša), 29 paketa gaziranog soka „Coca Cola“ od 2 l (u paketu 8 flaša), 19 paketa gaziranog soka „Pepsi“ od 2 l (u paketu 8 flaša), u svrhu prodaje iste na teritoriji Crne Gore,
- čime je izvršio krivično djelo nedozvoljena trgovina iz čl.284 st.3 u vezi st.2 Krivičnog zakonika Crne Gore,
pa sud okrivljenom R. H. primjenom citiranog propisa i čl.3, 4, 5, 13, 14, 15, 32, 36, 42, 52, 53 i 54 Krivičnog zakonika Crne Gore, te čl.226, 229 i 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko osuđeni u roku od jedne godine od pravnosnažnosti ove presude ne izvrši novo krivično djelo.

Obavezuje se okrivljeni R. H. da naknadi troškove krivičnog postupka, i to na ime sudskog paušala u iznosu od 30,00 eura u roku od 15 dana od dana pravosnažnosti ove presude.

Shodno odredbi čl.75 i 284 st.6 Krivičnog zakonika Crne Gore okrivljenom se izriče mjera bezbjednosti
ODUZIMANJE PREDMETA
Od okrivljenog se oduzima roba, i to 39 paketa gaziranog soka „Coca Cola“ od 1,5 l (u paketu 9 flaša), 21 paket gaziranog soka „Ivi“ od 0,33 l (u paketu 24 limenke), 39 paketa gaziranog soka „Coca Cola“ od 0,33 l (u paketu 24 limenke), 14 paketa gaziranog soka „Fanta“ od 2 l (u paketu 8 flaša), 41 paket gaziranog soka „Coca Cola“ od 0,50 l (u paketu 12 flaša), 29 paketa gaziranog soka „Coca Cola“ od 2 l (u paketu 8 flaša), 19 paketa gaziranog soka „Pepsi“ od 2 l (u paketu 8 flaša).

Shodno čl.458 st.7 Zakonika o krivičnom postupku pisano izrađena presuda ne sadrži obrazloženje.

OSNOVNI SUD U ROŽAJAMA

29. decembar 2021. godine
Zapisničarka, S u d i j a,
Merima Hadžić, s.r. Milan Rajković, s.r.

Pravna pouka: Stranke su se odrekle prava na žalbu i nisu zahtijevale dostavljenje presude.