K.br.41/2022
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog M.Đ. zbog krivičnog djela ugrožavanje javnog saobraćaja iz čl.339 st.3 u vezi st.1Krivičnog zakonika, nakon održanog glavnog i javnog pretresa dana 09.05.2022.g. u prisustvu DT-a Herceg Novi Rista Stijovića, okrivljenog M.Đ., dana 09.05.2022. g. donio je i javno objavio

PRESUDU

Okrivljeni: M.Đ., JMBG ...., od oca S. i majke J., rođ. J., rođen .....g. u N., nastanjen u N.-ul....., završio VSS, neoženjen, državljanin Crne Gore, ranije neosuđivan.

Kriv je

Što je :

Dana 02.09.2021.g., oko 15,20 časova u mjestu Njivice, Opština Herceg Novi, na putu koji vodi od plaže do restorana u krugu hotela »Iberostar«, upravljajući pmv. na električni pogon marke »Melex« tip »966 DS« bez reg.oznaka, ne pridržavajući se saobraćajnih propisa iz čl.29 st.2 i čl.35 st.1 Zakona o bezbjednosti saobraćaja na putevima, ugrozio saobraćaj i doveo u opasnost živote i tijela ljudi, na način što vozilo u kretanju nije držao bliže desnoj ivici kolovoza i na tolikoj udaljeni od te ivice da s obzirom na brzinu kretanja vozila, uslove saobraćaja, na stanje i karakteristike puta ne ugrožava druge učesnike u saobraćaju i ne izlaže sebe opasnosti i što brzinu kretanja svog vozila nije prilagodio karakteristikama i stanju puta, te stanju vozila, tako da vozilom upravlja na način kojim ne ugrožava bezbjednost saobraćaja, već je upravljao vozilom brzinom od oko 20 km/h, koja brzina nije bila prilagođena datim saobraćajnim uslovima i stanju vozila posebno kod činjenice da je maksimalna konstruktivna brzina ovog vozila 25 km/h i da se radilo o putu sa podužnim nagibom, iako je bio svjestan da svojom radnjom može učiniti krivično djelo, odnosno izazvati saopbraćajnu nezgodu, ali je olako držao da dop toga neće doći, usled čega je dolaskom na kritično mjesto prilikom skretanja udesno došlo do zanošenja zadnjeg dijela vozila, nakon čega je izgubio kontrolu nad vozilom, prešao na lijevu stranu puta, a zatim prešao preko ivičnog zida i sa visine od oko 1,20 metara se prevrnuo na zemljanu površinu ispod puta, kojom prilikom je saputnik u vozilu-oštećeni Sukhomlin Aleksei zadobio lake tjelesne povrede u vidu rane razderine u predjelu desne potkoljenice i desnog stopala, oguljotine kože u predjelu lijeve nadkoljenice i oguljoptine kože u predjelu lijevog lakta.

čime je učinio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore.

Sud okrivljenom Milanu Đokoviću primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca koja se neće izvršiti ukoliko u roku od 1 (jedne) godine po pravosnažnosti presude ne učini novo krivično djelo.

Obavezuje se okrivljeni da na ime troškova kriivčnog postupka uplati iznos od 233,00 eura na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 09.05.2022. godine

Zapisničar S U D I J A
Tereza Milović s.r. Ivan Perović s.r.

Za tačnost otpravka tvrdi i ovjerava
službenik suda
PRAVNA POUKA:

Protiv ove presude nije dozvoljena žalba