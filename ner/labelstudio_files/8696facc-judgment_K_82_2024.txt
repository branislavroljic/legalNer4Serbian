U IME CRNE GORE
K.br.82/24
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Ristić Katarine, po optužnom predlogu Osnovnog državnog tužilaštva u Herceg Novom Kt.br.116/24 od 20.06.2024. godine, protiv okrivljenog D.I., zbog krivičnog djela nasilje u porodici ili porodičnoj zajednici iz čl.220 st.3 u vezi st.1 u vezi čl.49 st.1 Krivičnog Zakonika CG, nakon održanog glavnog pretresa dana 28.01.2025.g. u prisustvu državnog tužioca Nikole Samardžića, branioca okrivljenog, okrivljenog i oštećene, istog dana donio je

P R E S U D U
Okrivljeni D.I. (JMBG: ...) od oca N. i majke Z. rođene C., rođen ... godine, u D., nastanjen u B., ..., po zanimanju pomorac, trenutno bez zaposlenja, oženjen, otac troje maloljetne djece, neosuđivan, protiv koga se ne vodi drugi krivični postupak, državljanin Crne Gore,
Kriv je

Što je:

dana 10.05.2024.g. u popodnevnim časovima u porodičnoj kući u Baošićima lako tjelesno povrijedio člana svoje porodice, suprugu D.D., na način da je tokom rasprave odgurnuo pa je oštećena rukom udarila u namještaj i zadobila laku tjelesnu povredu u vidu krvnog podliva u predjelu desne nadlaktice, da bi dana 15.05.2024.g. u popodnevnim časovima u porodičnoj kući u Baošićima primjenio nasilje prema svojoj supruzi D.D. tako što je počupao za kosu i udario otvorenim dlanom u donju vilicu, čemu je bio svjestan svoga djela i htio njegovo izvršenje,
-čime je učinio produženo krivično djelo nasilje u porodici ili u porodičnoj zajednici iz čl.220 st.3 u vezi st.1 u vezi čl.49 st.1 Krivičnog zakonika Crne Gore,
Pa mu sud primjenom čl.3, 4, 5, 13, 15, 32, 42, 49, 52, 53 i 54 KZ CG, te odredbi čl. 226 st.3, 229 i čl.374 ZKP-a, izriče
USLOVNU OSUDU

Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.

Okrivljeni se obavezuje da naknadi troškove krivičnog postupka u iznosu od 60,50€ i troškove paušala u ukupnom iznosu od 30,00 eura sve u roku od 15 dana od dana pravosnažnosti presude na žiro račun 832-158-14, pod prijetnjom prinudnog izvršenja.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 28.01.2025. godine
Zapisničar S UDIJA
Ristić Katarina Vesna Gazdić
Dna:

-ODT
-okrivljenom
-braniocu okrivljenog
-oštećenoj,
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.