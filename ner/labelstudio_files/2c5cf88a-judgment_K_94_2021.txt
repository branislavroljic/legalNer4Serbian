U IME CRNE GORE
K.94/21
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Vjere Bosanac, u krivičnom predmetu protiv okrivljenog Đ.Đ., po optužnom predlogu Osnovnog državnog tužilaštva u Herceg Novom Kt.br.204/21 od 21.06.2021. godine, nakon održanog glavnog i javnog pretresa dana 12.11.2021. godine, u prisustvu ODT HN Stijović Rista, branioca okrivljenog adv. K.D. i okrivljenog donio je i javno objavio sljedeću

PRESUDU

Okrivljeni Đ.Đ. (JMBG ....), od oca LJ. i majke V. rođene Š., rođen .....godine u K., sa prebivalištem u S., ul. »...., Opština HN, po zanimanju tehničar kulinarstva, sa završenom SSS, nezaposlen, neoženjen, bez djece, ne posjeduje nepokretnosti na svoje ime, neosuđivan, protiv kojeg se ne vodi drugi krivični postupak, državljanin Crne Gore, rješenjem sudije za istragu Osnovnog suda u Herceg Novom Kri.br.33/21 od 17.06.2021. godine izrečena mu mjera nadzora zabrana napuštanja stana koja je trajala do dana 16.09.2021. godine
Kriv je

Što je:

Dana 13.06.2021. godine oko 22,00 časa u naselju Sutorina, Opština Herceg Novi, ispred Područnog odjeljenja Osnovne škole „Dašo Pavićić“ javno izložio poruzi državnu zastavu Crne Gore, na način što se mal. Nikolić Ognjen popeo na jarbol koji se nalazio na krovu škole i pocijepao dio zastave, nakon čega se spustio u školsko dvorište, gdje su zajedno u više komada pocijepali dio zastave skinute sa jarbola, istovremeno pjevajući stihove himne države Crne Gore „Oj svijetla majska zoro“, a koji događaj su snimali mobilnim telefonom i javno objavili na društvenoj mreži „Instagram“, pri čemu je bio svjestan svoga djela i htio njegovo izvšenje
- čime je izvršio krivično djelo povreda ugleda Crne Gore iz čl.198 Krivičnog zakonika Crne Gore
pa mu sud, na osnovu citiranog zakonskog propisa i primjenom čl. 4, 32, 36, 42, 52, 53 i 54 KZ CG te čl.374 i 226 ZKP-a izriče
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno određuje da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude, ne izvrši novo krivično djelo.

Okrivljeni se obavezuje da plati troškove sudskog paušala u iznosu od 30,00 eura u korist budžeta Crne Gore na žiro račun 832-158-14 u roku od 15 dana po pravosnažnosti presude.

O b r a z l o ž e nj e :

Obrazloženje je izostalo na osnovu čl.458 stav 7 ZKP-a, jer su se stranke odrekle prava na žalbu i niko od njih nije zahtijevao dostavu presude.

OSNOVNI SUD HERCEG NOVI

Dana, 12.11.2021. godine.

Zapisničar S u d i j a
Vjera Bosanac Vesna Gazdić
DN-a:

ODT
braniocu
okrivljenom
u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.