K.br.16/2021
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog V.T. zbog krivičnog djela ugrožavanje javnog saobraćaja iz čl.339 st.1 Krivičnog zakonika, nakon održanog glavnog i javnog pretresa dana 15.03.2021.g. u prisustvu DT-a Herceg Novi Stijović Rista i okrivljenog V.T.a, dana 15.03.2021.g. donio je i javno objavio

PRESUDU

Okrivljeni: V.T., JMBG ..., od oca A. i majke J., rođ. B., rođenog .....g. u K., sa prebivalištem u B.-...., penzioner, sa mjesečnom penzijom od 240,00 eura, neoženjen, bez djece, ne vbodi se drugi krivični postupak, državljanin Crne Gore.

Kriv je

Što je :

Dana 16.08.2020.g., oko 22,00 časova u Bijeloj, opština Herceg Novi, upravljajući pmv. marke »Peugeot« tip »206« reg.ozn. HN .... iz pravca Jadranskog brodogradilišta Bijela u pravcu magistralnog puta, postupajući suprotno čl.40 st.4 u vezi st.1 i čl.182 st.4 u vezi st.2 Zakona o bezbjednosti saobraćaja na putevima, ugrozio saobraćaj i doveo u opasnost živote i tijela ljudi, na način što se uključivao sa lokalnog puta na magistralni put koji je saobraćajnim znakom označen kao put sa pravom prvenstva prolaza u namjeri da nastavi kretanje u pravcu Herceg Novog, a da prethodno nije propustio vozila koja su se kretala tim putemn i nailazila sa njegove desne strane i što je upravljao vozilom pod dejstvom alkohola pri koncentraciji od 0, alkohola u krvi, iako je bio svjestan da u pripitom stanju nije sposoban za bezbjednu vožnju i da može izazvati saobraćajnu nezgodu, odnosno učiniti krivično djelo, pa je na to pristao, usled čega je prilikom uključivanja vozila stvorio iznenadnu prepreku na putanji kretanja motocikla marke »Yamaha 400 X MAX« reg.ozn. HN .... kojim je iz pravca Kamenara u pravcu Herceg Novog upravljo oštećeni J.V., kojom prilikom je došlo do kontakta između lijeve strane motocikla i desne zadnje boćne strane vozila, a koji kontakt se desio na udaljenosti od oko 1-1,5m od desne ivice kolovoza gledano iz pravca Kamenara u pravcu Herceg Novog, nakon čega je oštećeni lijevom rukom udario u bočno staklo vozila i pao sa motocikla na asvalt, zadobivši lake tjelesne povrede u vidu dvije nagnječno-razderne rane u predjelu desne potkoljenice i desnog stopala na dva mjesta dužine 5 cm i 2,5 cm i nagnječno razdernu ranu u predjelu lijevog lakta promjera do 10 cm,
čime je učinio krivično djelo ugrožavanje javnog saobraćaja iz čl.339 st.1 Krivičnog zakonika Crne Gore.

Sud okrivljenog V.T.u čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 6 (šest) mjeseci koja se neće izvršiti ukoliko u roku od 2 (dvije) godine po pravosnažnosti presude ne učini novo krivično djelo.

Shodno čl.74 Krivičnog zakonika sud okrivljenom V.T.u izriče MJERU BEZBJEDNOSTI-zabrane upravljanja motornim vozilima „B“ kategorije u trajanju od 3 mjeseca računato od dana pravosnažnosti presude.

Obavezuje se okrivljeni da na ime troškova kriivčnog postupka uplati iznos od 285,00 € na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 15.03.2021. godine

Zapisničar S U D I J A
Dostaviti:

-ODT Herceg Novi
-okrivljenom
-u spise predmeta
S U D I J A