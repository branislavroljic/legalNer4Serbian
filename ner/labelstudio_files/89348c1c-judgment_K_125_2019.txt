K.br.125/19
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog BN. iz HN, zbog krivičnog djela oštećenje tuđe stvari iz čl.253 st.1 KZ CG, po optužnom predlogu ODT-a Herceg Novi Kt.br.159/18 od 01.10.2019.g., nakon održanog glavnog i javnog pretresa dana 22.10.2019.g. u prisustvu savjetnika kod ODT-a Herceg Novi Đ.-Đ.B. i okrivljenog B.N., dana 22.10.2019. godine donio je i javno objavio

PRESUDU

Okrivljeni:

B.N. JMBG .... od oca R. i majke LJ., rođ. M., rođenog .....godine u C., sa prebivalištem u HN, ...., po zanimanju vozač zaposlen u I. »Dr.S.M.« Igalo sa mjesečnom platopm od 250,00 eura, neoženjen, otac jednog maloljetnog djeteta, neosuđivan, ne vodi se drugi krivični postupak, državljanin Crne Gore
Kriv je

Što je:

Dana 09.08.2019.g. oko 05,30 časova u Igalu, u ul....., oštetio tuđu stvar tako što je u neposrednoj blizini tržnog centra »Sole Mar« nakon kraće verbalne rasprave sa radnikom oštećene DOO »Č.« B.Č., koji se nalazio na radnom mjestu vozača specijalnog vozila marke »MAN«, reg.br.HN ... vlasništvo oštećene DOO »Č.« zatvorenom šakom udario u staklo lijevih vrata vozila i isto razbio, pri čemu je bio svjestan svog djela i htio njegovo izvršenje,
čime je učinio krivično djelo oštećenje tuđe stvari iz čl.253 st.1 Krivičnog zakonika Crne Gore.

Sud okrivljenom Batričević Nikoli primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 3(tri) mjeseca koja se neće izvršiti ukoliko u roku od 1(jedne) godine po pravosnažnosti presude ne učini novo krivično djelo.

Shodno čl.239 st.2 Zakonika o krivičnom postupku sud oštećenu DOO »Čistoća« upućuje na pokretanje parničnog postupka radi ostvarivanja imovinsko-pravnog zahtjeva.

Obavezuje se okrivljeni da na ime troškova kriivčnog postupka uplati iznos od 30,00€ na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 22.10.2019. godine

Zapisničar S U D I J A,
Tereza Milović s.r. Ivan Perović s.r.

Za tačnost otpravka tvrdi i ovjerava
službenik suda
PRAVNA POUKA:

Protiv ove presude nije dozvoljena žalba