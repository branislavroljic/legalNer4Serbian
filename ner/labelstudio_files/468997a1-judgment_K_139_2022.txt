U IME CRNE GORE
K.139/22
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, po optužnom predlogu Osnovnog državnog tužilaštva u Herceg Novom Kt.br.253/22 od 05.12.2022. godine, protiv okrivljenog A.S. zbog krivičnog djela nasilničko ponašanje iz čl.399 Krivičnog Zakonika CG, nakon održanog glavnog i javnog pretresa dana 07.10.2024. godine, u prisustvu državnog tužioca Nikole Samardžića, okrivljenog i oštećene, donio je istog dana

PRESUDU

Okrivljeni A.S. (JMBG: ...) od oca B. i majke V. rođ.H., rođen ... godine, u K., sa prebivalištem u HN, M., ..., konobar, zaposlen kao trgovac u H. u S., sa mjesečnom zaradom od oko 500,00€, neoženjen, bez djece, neosuđivan, ne vodi se drugi krivični postupak protiv njega, državljanin Crne Gore
Kriv je

Što je:

dana 25.05.2022.g. oko 15:30 časova u hodniku srednje škole »I.G.K.« u HN vršenjem nasilja i zlostavljanjem drugog remetio javni red i mir i drugome nanio laku tjelesnu povredu, na način što je prišao oštećenoj G.A. kada je oštećena izašla iz toaleta uhvatio je za zglobove na rukama, pribio uz zid, ujeo je za desnu stranu obraza i udario šakom u lice, nakon čega joj je iz ruku otrgnuo mobilni telefon i udaljio se, na koji način je oštećenoj nanio lake tjelesne povrede u vidu oguljotine kože sa krvnim podlivom i otokom kružnog oblika u donjoviličnom predjelu lijeve strane lica, pri čemu je bio svjestan svoga djela i htio njegovo izvršenje,
-čime je izvršio krivično djelo nasilničko ponašanje iz čl.399 Krivičnog zakonika Crne Gore,
Pa mu sud primjenom čl.3, 4, 5, 13, 15, 32, 42, 52, 53 i 54 KZ CG, te odredbi čl. 226 st.3, čl.229 i čl.374 ZKP-a, izriče
USLOVNU OSUDU
Kojoj mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.

Okrivljeni se obavezuje da plati troškove sudskog paušala u iznosu od 30,00 eura i troškove krivičnog postupka u iznosu od 66,00€ u korist budžeta Crne Gore na žiro račun 832-158-14 u roku od 15 dana po pravosnažnosti presude.

Oštećena G.A. se radi ostvarivanja imovinsko pravnog zahtjeva upućuje na parnični postupak.

Presuda je javno objavljena u prisustvu stranaka.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 07.10.2024. godine
Zapisničar S UDIJA
Katarina Ristić Vesna Gazdić
DN-a:

ODT
okrivljenom
braniocu okrivljenog
oštećenoj
u spis
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.