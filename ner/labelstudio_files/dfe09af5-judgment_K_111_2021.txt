K.br.111/21
U IME CRNE GORE
Osnovni sud u Rožajama, sudija Milan Rajković, uz učešće zapisničara Sajme Hadžić, u krivičnom predmetu okrivljenog R.M. iz R., zbog krivičnog djela građenje objekta bez prijave i dokumentacije za građenje iz čl.326 a Krivičnog zakonika Crne Gore, odlučujući po optužnom predlogu Osnovnog državnog tužilaštva iz Rožaja Kt.br.171/21 od 01.11.2021. godine, nakon glavnog i javnog pretresa održanog dana 13.12.2021. godine, u prisustvu državnog tužioca Odt - a u Rožajama Ivana Došljaka i okrivljenog, istog dana donio je i javno objavio
P R E S U D U
Okrivljeni R. M., JMB ... od oca S.i majke Z., rođene K., rođen ... godine u R., sa prebivalištem u R., naselje C.bb, državljanin C. G., razumije crnogorski jezik, a njegov maternji jezik je bosanski, nezaposlen, oženjen, otac troje maloljetne djece, pismen, sa završenom VSS, siromašnog imovnog stanja, neosuđivan.

KRIV JE
Što je:

tokom avgusta mjeseca 2020. godine, u Rožajama, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, na katastarskoj parceli broj 474/25 KO Ibarac I, Opština Rožaje, postupajući protivno odredbi člana 91 Zakona o planiranju prostora i izgradnji objekata ("Sl.list CG", broj 64/17, 44/18, 63/18, 11/19 i 82/20), izvodio građenje bez prethodno podnijete prijave za građenje i dokumentacije za građenje, na način što je na katastarskoj parceli broj 474/25 KO Ibarac I, izvodio građevinske radove na objektu, tako što je započeo izgradnju objekta dimenzija cca 11,00 x 11,00 m, ukupne površine cca 120 m2 u osnovi, sa urađenim temeljima, AB soklom, nad soklom je urađena AB ploča dimenzija 11,00 x 11,00 m, povrišine cca 120 m2, sazidani su zidovi prizemlja od giter bloka visine cca 2,60 m sa horizontalnim i vertikalnim serklažima, nad prizemljem je urađena AB ploča dimenzija 11,00 x 11,00 m, površine cca 120 m2, urađene su AB stepenice koje izlaze na ploču, na ploči su ostavljeni ankeri, u prizemlju su urađeni pregradni zidovi od giter bloka, a potom je i nastavio izgradnju na način što je nad AB pločom iznad prizemlja sazidao sprat visine cca 2,80 m2, zidovi sprata sazidani su od giter bloka, dimenzija 11,00 x 11,00 m, površine cca 120 m2, urađeni su pregradni zidovi od giter bloka sa horizontalnim i vetikalnim serklažima, nad spratom je izlivena AB ploča dimenzija 11,00 x 11,00 m, površine cca 120 m2, u nastavku ploče izliveni su AB simsevi širine cca 0,45 m, nad pločom je urađena krovna konstrukcija bez krovnog pokrivača, u prizemlju objekta urađena je elektroinstalacija i postavljena stolarija, iako prethodno nije podnio prijavu za građenje i dokumentaciju za građenje,
- čime je izvršio krivično djelo građenje objekta bez prijave i dokumentacije za građenje iz čl.326 a Krivičnog zakonika Crne Gore,
pa sud okrivljenom R.M. primjenom citiranog propisa i čl.3, 4, 5, 13, 14, 15, 32, 36, 42, 52, 53 i 54 Krivičnog zakonika Crne Gore, te čl.226, 229 i 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko osuđeni u roku od jedne godine od pravnosnažnosti ove presude ne izvrši novo krivično djelo.

Obavezuje se okrivljeni da naknadi troškove krivičnog postupka, i to na ime sudskog paušala iznos od 30,00 eura u roku od 15 dana od dana pravosnažnosti ove presude.

Shodno odredbi čl.458 st.7 Zakonika o krivičnom postupku pisano izrađena presuda ne sadrži obrazloženje.

OSNOVNI SUD U ROŽAJAMA

Dana, 13. decembar 2021. godine
Zapisničarka, S u d i j a,
Sajma Hadžić, s.r. Milan Rajković, s.r.

Pravna pouka: Stranke su se odrekle prava na žalbu i nisu zahtjevale dostavljenje presude.