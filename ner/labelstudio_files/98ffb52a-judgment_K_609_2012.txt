K
K.br.609/12
U IME CRNE GORE
OSNOVNI SUD U Nikšiću, po sudiji Draganu Baboviću uz učešće zapisničara Stanke Krištof, u krivičnom predmetu protiv okrivljenog R. R., zbog krivičnog djela kradja iz čl.239.st.1 KZ , odlučujući po Optužnom prelogu ODT-a Nikšić Kt.br. 253/11 od 05.06.2012. godine, nakon održanog glavnog, javnog pretresa dana 05.02.2013. godine, u prisustvu zastupnik ODT-a Ivanišević Ivana i okrivljenog, donio je i istog dana javno objavio

P R E S U D U
OKRIVLJENI:

R. R , od oca S i majke R rodjene Č , rodjen xxxxx. godine u B , nastanjen u N – xxxx bb, državljanin Crne Gore, oženjen, otac troje djece, pismen sa završenom srednjom školom,penzioner, lošeg imovnog stanja, ranije neosudjivan,
Na osnovu čl. 373.tač.2 ZKP-a
OSLOBADJA SE OD OPTUŽBE
Da je:

Neutvrdjenog dana u periodu od 07.03.2010.godine do 07.06.2010.godine u Nikšiću u svom stanu koji se nalazi u naselju Buda Tomovića, u namjeri da sebi pribavi protivpravnu imovinsku korist, neovlašćeno oduzeo 1 987 KW/h električne energije sa elektrodistributivne mreže „Elektrodistribucije“ Nikšić, u vrijednosti od 190,81 euro, na način što je u svom stanu instalirao dvije utičnice sa kablom promjera 2x2,2, koje nijesu bile prikopčane na električno brojilo, tako da se utrošak električne energije sa tih utičnica nije mogao registrovati,
- čime bi izvršio krivično djelo kradja iz čl.239.st.1 KZ
Troškovi krivičnog postupka padaju na teret budžetskih sredstava suda.

O b r a z l o ž e n j e
Optužnim predlogom ODT-a Nikšić Kt.br. 253/11 od 05.06.2012. godine, stavljeno je na teret okrivljenom da je izvršio krivično djelo činjenično i pravno bliže opisano u izreci presude.

Zastupnik ODT-a Ivanišević Ivana je u zavrsnoj rijeci istakla da ostaje pri podnijetom optužnom aktu i predložila da Sud okrivljenog oglasi krivim i osudi po Zakonu.

Okrivljeni je u svojoj odbrani naveo da je navedeni stan kupio 2003, 2004.godine kod B B koji se odselio negdje u Bosnu i da njegovu adresu ne zna. Dalje je naveo da su dana 07.03.2010.godine u njegov stan došli radnici Elektrodistribucije po njegovom zahtjevu, jer je htio da ugradi brojilo za jeftinu struju i da on u tom momentu nije bio kući, već njegov maloljetni sin i da su tom prilikom radnici Elektrodistribucije utvrdili da u njegovoj kući postoje dvije utičnice, čija se potrošnja nije evidentirala na brojilu. Okrivljeni je dalje naveo da mu nije poznato postavljanje tih utičnica, niti ko je iste instalirao u stanu, a da su mu računi za električnu energiju redovno stizali i da ih je on redovno plaćao. Takodje je naveo da je kasnije otišao do Elektrodistribucije i da mu je službenik Elektrodistribucije M rekao da uplati 181,oo euro na račun ovlašćene potrošnje i da će se postupak protiv njega obustaviti. Naveo je da u ovom stanu živi sa suprugom i troje djece. U završnoj riječi je naveo da ne spori da su te utičnice nadjene u njegovoj kući mimo brojila i da on te utičnice nije prikopčao i kako je tokom postupka kazao da je kuću kupio od izvjesnog B i da je moguće da je te utičnice on postavio.

Sud je u dokaznom postupku neposredno saslušao svjedoka P A , na saglasan predlog stranaka pročitao iskaz svjedoka A M , pročitao nalaz i mišljenje sudskog vještaka elektro struke G I , pročitao izvod iza kaznene evidencije na ime okrivljenog.

Svjedok P A je u svom iskazu u bitnom naveo da je dana 07.03.2010.godine sa svojim kolegom A M pošao u stan R. R. na njegov poziv, jer je trebalo da kod njega sačine zapisnik o postavljanju uklopnog sata za nižu tarifu i plombiranju brojila i da su tom prilikom utvrdili da su u ovom stanu instalirane dvije utičnice prosjeka 2x2,2 koje su bile mimo brojila, što znači da se potrošnja sa tih utičnica nije evidentirala na brojilu. Dalje je naveo da je njemu i njegovim kolegama inače obaveza da provjere da li je sva instalacija u redu u kućama prije plombiranja brojila. Takodje je naveo da je i njega i njegovog kolegu A R. angažovao da sačine zapisnik dok su uzimali stanje u njegovom komšiluku.

Svjedok A M je u iskazu datom pred istražnim sudijom ovog suda dana 12.04.2012.godine naveo da je dana 07.06.2010.godine išao u kontrolu mjernih mjesta zajedno sa kolegom P A , da su tom prilikom obavili kontrolu kod potrošača R. R. i da su konstatovali da je potrošač u kući mimo brojila postavio dvije utičnice presjeka kabla 2x2,2 pa da se na takav način utrošena električna energija sa ove dvije utičnice nije mogla registrovati preko mjernog mjesta i ako je kod ovog potrošača mjerno mjesto postojalo.

Iz nalaza i mišljenja vještaka elektro struke G I od 18.04.2012.godine da vrijednost neovlašćeno utrošene električne energije iznosi 163,09 eura.

Ovako provedenim dokazima cijeneći iste pojedinačno i u svojoj medjusobnoj povezanosti po ocjeni suda nijesu dokazani navodi optužbe da je okrivljeni R. R izvršio krivično djelo koje mu je optužnim predlogom stavljeno na teret. Stoji činjenica da su ovlašćeni radnici Elektrodistribucije prilikom prijema brojila za jeftinu struju u kući okrivljenog pronašli dvije utičnice koje su bile prikopčane mimo brojila. Iz same te činjenice koju ne spori ni okrivljeni ne može se izvesti zaključak da je on postavio dvije utičnice, te imao namjeru pribavljanja protivpravne imovinske koristi da oduzme i prisvoji električnu energiju oštećene Elektrodistribucije Nikšić. Ovo prvenstveno sa razloga što je sam okrivljeni pozvao radnike Elektrodistribucije da mu izvrše priključenje brojila u kuću, kako se to decidno izjasnio svjedok P A r, radnik Elektrodistribucije, koji je istakao da je njega i njegovog kolegu A , R. angažovao da sačine zapisnik o postavljanju uklopnog sata za nižu tarifu i isto plombiraju, jer ne nelogično da je okrivljeni prethodno postavio dvije utičnice radi neovlašćene potrošnje električne energije, a sam pozvao radnike Elektrodistribucije da izvrše ugradnju brojila za jeftinu struju. Navedene činjenice koje je sud provedenim dokazima utvrdio, čine odbranu okrivljenog uvjerljivom da isti nije izvršio krivično djelo koje mu je stavljeno na teret.

Sa ovih razloga sud je okrivljenog R. R. na osnovu čl. 373.tač.2. ZKP-a oslobio od optužbe, jer nije dokazano da je izvršio krivično djelo koje mu se optužnim predlogom ODT-a Kt.br. 253/11 od 05.06.2012.godine , stavlja na teret.

Kako je okrivljeni oslobodjen od optužbe, to troškovi krivičnog postupka padaju na teret budžetskih sredstava suda, shodno čl.230.st.1. ZKP-a.

Sa svega izloženog a primjenom čl. 373 tač. 2 ZKP-a, odlučeno je kao u izreci presude.

OSNOVNI SUD U NIKŠIĆU, dana, 05.02.2013. godine

ZAPISNIČAR, SUDIJA,
Stanka Krištof Dragan Babović
Za tačnost otpravki tvrdi i ovjerava službenik suda.

PRAVNA POUKA: Protiv ove presude nezadovoljna stranka ima pravo žalbe u roku od 8 dana, od dana prijema iste, preko ovog suda Višem sudu Podgorici.