K.br.1/2022
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog D.C. zbog krivičnog djela ugrožavanje javnog saobraćaja iz čl.339 st.3 u vezi st.1Krivičnog zakonika, nakon održanog glavnog i javnog pretresa dana 01.03.2022.g. u prisustvu DT-a Herceg Novi Rista Stijovića, okrivljenog D.C. i njegovog branioca-advokata V.Š., dana 01.03.2022. g. donio je i javno objavio

PRESUDU

Okrivljeni: D.C. , JMBG …. od oca T. i majke S., rođene N., rođen ….g. u B., sa porebivalištem u B.-ul….., , sa završenom SSS, penzioner-sa mjesečnom penzijom od 200,00 eura, oženjen, otac dvoje djece, osuđivan, ne vodi se drugi krivični postupak, državljanin Crne Gore,
Kriv je

Što je :

Dana 30.06.2019.godine oko 16,55 časova u Herceg Novom, upravljajući pmv. marke “VW” tip “Passat”, reg ozn. HN …. na magistralnom putu iz pravca Meljina u pravcu Igala i dolaskom na kritično mjesto-raskrisnicu Jadranske magistrale i ul.”prve Bokeške brigade” postupao suprotno čl.14. st.1., čl.26. st.2 u vezi st.1 Zakona o bezbjednosti saobraćaja na putevima i tako ugrozio saobraćaj i doveo u opasnost živote i tijela ljudi, na način što je suprotno postavljenoj saobraćajnoj signalizaciji-saobraćajnom znaku kojim je zabranjeno skretanje ulijevo, otpočeo skretanje ulijevo preko suprotne kolovozne trake, iako se nije uvjerio da tu radnju može da učini na bezbjedan način i što u susretu sa drugim vozilom nije propustio vozilo koje je nailazilo sa njegove desne strane i koje je zadržavalo pravac kretanja, ikao je bio svjestan da svojom radnjom može učiniti krivično djelo, odnosno izazvati saobraćajnu nezgodu, ali je olako držao da do toga neće doći, usled čega je prešao na suprotnu kolovoznu traku i tako stvorio iznenadnu prepreku na putanji kretanja motocikla marke “Kunhao” model “125 T-F” reg.ozn. HN …., kojim je iz pravca Igala u pravcu Meljina upravljao oštećeni P.M., kojom prilikom je došlo do kontakta prednjeg dijela motocikla i desne bočne strane vozila, nakon čega je oštećeni pao na asvalt i zadobio laku tjelesnu povredu u vidu oguljotine kože u predjelu lijevog koljena,
čime je učinio krivično djelo ugrožavanje javnog saobraćaja iz čl. 339 st. 3 u vezi st. 1 KZ CG.

Sud okrivljenog D.C. primjenom čl.4 st.2, čl.32, čl.39 i čl.42 Krivičnog zakonika i č.374 Zakonika o krivičnom postupku
OSUĐUJE
Na novčanu kaznu u iznosu od 600,00 € (šestotina) eura koju je okrivljeni dužan uplatiti na žiro račun suda u roku od 3 mjeseca od dana pravosnažnosti presude, a ukoliko istu ne uplati, novčana kazna će mu biti zamjenjena kaznom zatvora i to tako što će se svakih 25,00€ računati kao jedan dan zatvora.

Dužan je okrivljeni da na ime troškova krivičnog postupka u roku od 15 dana po pravosnažnosti presude na žiro račun suda uplati iznos od 217,00€.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 01.03.2022. godine

Zapisničar S U D I J A
Dostaviti:

-ODT Herceg Novi
-okrivljenom
-braniocu okrivljenog
-u spise predmeta
S U D I J A