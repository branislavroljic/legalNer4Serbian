K.br.145/19
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog K.T. iz M.-R.T., zbog krivičnog djela falsifikovanje isprave iz čl.412 st.2 u vezi st.1 KZ CG, po optužnom predlogu ODT-a Herceg Novi Kt.br. 252/19 od 04.11.2019.g., nakon održanog glavnog i javnog pretresa dana 04.11.2019.g. u prisustvu DT-a H.Novi Rista Stijovića, okrivljenog K.T. i tumača za turski jezik L.S., dana 04.11.2019. godine donio je i javno objavio

PRESUDU

Okrivljeni:

K.T. personalni broj .... od oca V. i majke F. , rođene K., rođen .... .godine u M.-E.-T., sa prebivalištem u gradu M., ul....., po zanimanju ugostitelj, sa završenom sss, nezaposlen, neoženjen, bez djece, neosuđivan, ne vodi se drugi krivični postuk, državljanin Turske.

Kriv je

Što je:

Dana 03.11.2019.godine u 20,30 časova na GP debeli Brijeg,opština Herceg Novi,upotrijebio kao pravu preinačenu javnu ispravu-pasoš Republike Turske br..... na svoje ime u kojem je na stranici 11 umetnuta lažna šengen viza Republike Bugarske br..... navodno izdata u Ankari na ime okrivljenog dana 25.10.2019.g. sa rokom važenja 29.01.2020.g., na način što je službenicima policijhe dao na uvid predmetu ispravu prilikom pokušaja prelaska državne granice Crne Gore prema Republici Hrvatskoj, pri čemu je bio svjestan svoga djela i htio njegovo izvršenje,
čime je učinio krivično djelo falsifikovanje isprave iz čl.412 st.2 u vezi st.1KZ CG
Sud okrivljenom licu primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 4 (četiri) mjeseca koja se neće izvršiti ukoliko u roku od 2(dvije)godine po pravosnažnosti presude ne učini novo krivično djelo.

Sud na osnovu čl.75 st.1 Krivičnog zakonika okrivljenom izriče MJERU BEZBJEDNOSTI ODUZIMANJE PREDMETA – pasoša Republike Turskebr. .... na ime K.T..

Obavezuje se okrivljeni da na ime troškova krivčnog postupka uplati iznos od 40,00€ na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 04.11.2019. godine

Zapisničar SUDIJA,
Dostaviti:

ODT,
okrivljenom
u spise
SUDIJA,
Tereza Milović, s.r.Ivan Perović, s.r.

Za tačnost otpravka tvrdi i ovjerava:

Službenik suda
PRAVNA POUKA:

Protiv ove presude nije dozvoljena žalba