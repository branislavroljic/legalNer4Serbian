K.br.2/2022
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog M.A. zbog krivičnog djela falsifikovanje isprave iz čl.412 st.2 u vezi st.1 Krivičnog zakonika, nakon održanog glavnog i javnog pretresa dana 17.01.2022.g. u prisustvu DT-a Herceg Novi Nikole Samardžića, okrivljenog N.Y. i njegovog branioca po službenoj dužnosti-advokata P.S., dana 17.01.2022. g. donio je i javno objavio

PRESUDU

Okrivljeni: M.Y., od oca H. i majke E., rođ. E., rođenog ..... g. u mjestu S., gdje je i stalno nastanjen- ...., zgrada 5, sa završenom SSS, neoženjen, bez djece, neosuđivan , državljan Republike Turske,
Kriv je

Što je:

Dana 14.01.2020.g. oko 11:20 časova u herceg Novom na graničnom prelazu „Debeli Brijeg“ upotrebio preinačenu javnu ispravu kao pravu, na način što je prilikom prelaska državne granice ovlašćenim službenim licima Stanice granične policije I Herceg Novi kao dokaz identiteta predao pasoš Republike Turske br.U .... koji je izdat na njegovo ime dana 26.10.2016.g., sa rokom važenja do 26.10.2026.g. a koja isprava je preinačena tako što je na strani 9 pasoša nalijepljena viza za ulazak u zemlje EU, navodno izdata u njemačkom konzulatu u Ankari dana 04.10.2021.g., koja viza je lažna jer je nije izdao navedeni organ i nema predviđene elemente zaštite, već je okrivljeni nabavio od lica po imenu Kenan u istambulu, pri čemu je bio svjstan svoga djela i htio njegovo izvršenje,
čime je učinio krivično falsifikovanje isprave iz čl.412 st.2 u vezi st.1 Krivičnog zakonika.

Sud okrivljenom licu primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 4 (četiri) mjeseca koja se neće izvršiti ukoliko u roku od 2 (dvije) godine po pravosnažnosti presude ne učini novo krivično djelo.

Sud na osnovu čl.75 st.1 Krivičnog zakonika okrivljenom izriče MJERU BEZBJEDNOSTI ODUZIMANJE PREDMETA – pasoš Republike Turske br. U ..... koji je izdat na ime okrivljenog dana 26.10.2016.g. sa rokom važenja do 26.10.2026.g.

Obavezuje se okrivljeni da na ime troškova krivčnog postupka uplati iznos od 40,00€ na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 17.01.2022. godine

Zapisničar S U D I J A
Dostaviti:

-ODT Herceg Novi
-okrivljenom
-u spise predmeta
S U D I J A