K.br.105/2021
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog Ž.K. zbog krivičnog djela nedavanje izdržavanja iz čl.221 st.1 Krivičnog zakonika, nakon održanog glavnog i javnog pretresa dana 10.09.2021.g. u prisustvu DT-a Herceg Novi Zejnilagić Snježane i okrivljenog, dana 10.09.2021.g. donio je i javno objavio

PRESUDU

Okrivljeni:

Ž.K. JMBG ... od oca N. i majke R., rođ. A., rođen ....g. u K., nastanjnen u HN-ul....., završio SSS, nezaposlen, otac jednog djeteta, državljanin Crne Gore, ranije osuđivan presudama Osnovnog suda u Herceg Novom i to: K.br.129/17 zbog krivičnog djela teška krađa iz čl.240 st.5 KZ na novčanu kaznu od 600,00 eura pri čemu je ova odluka postala pravosnažna dana 09.07.2018.g. i K.br.151/13 zbog krivičnog djela teška krađa iz čl.240 st.1 tač.1 KZ na kaznu zatvora od 8 mjeseci , pri čemu je ova odluka postala pravosnažna dabna 01.10.2014.g.

Kriv je

Što je :

U vremenskom periodu od februara 2021.g. do 08.06.2021.g. u Herceg Novom nije davao izdržavanje za lice koje je po zakonu dužan da izdržava-svog sina mldb.V.K. u iznosu i na način utvrđen izvršnom presudom Osnovnog suda u Herceg Novom P.br.836/16 od 05.04.2017.g., kojom je utvrđena obaveza da na ime izdržavanja svog maloljetnom djetetu isplaćuje iznos od 65,00 eura, svakog mjeseca najkasnije do 10-og u mjesecu za tekući, na žiro račun zakonske zastupnice oštećenog-majke T.P. kod CKB banke br....., na koji način je njegovo dijete oštećeno za ukupan iznos od 305,00 eura,pri čemu je bio svjestan svoga djela i htio njegovo izvršenje
čime je učinio krivično djelo nedavanje izdržavanja iz čl.221 st.1 Krivičnog zakonika Crne Gore.

Sud okrivljenog Ž.K. primjenom čl.4 st.2, čl.32, čl.41 i čl,.42 Krivičnog zakonika Crne Gore i čl.374 Zakonika o krivičnom postupku Crne Gore,
OSUĐUJE
Na kaznu rada u javnom interesu u trajanju od 180 (stotinuosamdeset) časova koji će se rad obavljati u roku od 3 (tri) mjeseca po pravosnažnosti presude, pri čemu rad ne može trajati duže od 60 časova tokom jednog mjeseca, a ukoliko okrivljeni ne bude vršio rad u javnom interesu, ova će se kazna zamjeniti kaznom zatvora i to tako što će svakih započetih 60 časova rada u javnom interesu biti zamjenjeno kaznom zatvora u trajanju od 1 mjeseca.

Sud shodno čl.239 st.2 Zakonika o krivičnom postupku dosuđuje oštećenom mldb.V.K. zastupanom po njegovoj majci-Tanji Premović, imovinsko-pravni zahtjev u iznosu od 305,00 eura koji je okrivljeni dužan platiti u roku od 3 mjeseca po pravosnažnosti presude.đ
Obavezuje se okrivljeni da na ime troškova kriivčnog postupka uplati iznos od 85,00 € na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 10.09.2021. godine

Zapisničar S U D I J A
Tereza Milović s.r. Ivan Perović s.r.

Za tačnost otpravka tvrdi i ovjerava
službenik suda
PRAVNA POUKA:

Protiv ove presude nije dozvoljena žalba