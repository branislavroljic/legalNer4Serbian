K.br.68/21
U IME CRNE GORE
Osnovni sud u Rožajama, sudija Milan Rajković, uz učešće zapisničara Sajme Hadžić, u krivičnom predmetu okrivljenog Dž. K. iz R., zbog krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore u sticaju sa krivičnim djelom ubijanje i mučenje životinja i razaranje njihovog staništa iz čl.309 st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva iz Rožaja Kt.br.83/21 od 25.06.2021. godine, nakon glavnog i javnog pretresa održanog dana 23.07.2021. godine, u prisustvu državnog tužioca ODT - a u Rožajama Hajrana Kalača i okrivljenog, istog dana donio je i javno objavio
P R E S U D U
Okrivljeni Dž. K., JMB ... , od oca Š.i majke N. rođene M., rođenog ... . godine u R., sa prebivalištem u R., ulica M.P. broj ... , državljanin C. G., razumije crnogorski jezik, a njegov maternji jezik je bosanski, nezaposlen, oženjen, otac četvoro maloljetne djece, pismen, sa završenom SSS, siromašnog imovnog stanja, neosuđivan.

KRIV JE
Što je:

dana 22.05.2021. godine, oko 18,00 časova, u Rožajama - Industrijska zona „Z.“, u blizini firme „T.“, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, protivno odredbama čl.5 st.2 čl.28 st.1 i čl.33 st.1. Zakona o oružju ("Sl.list CG", broj 10/15 od 10.03.2015. godine), neovlašćeno nosio vatreno oružje - lovačku pušku dvocijevku serijskog broja G04420,
- čime je izvršio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore i
dana 22.05.2021. godine, oko 18,00 časova, u Rožajama - Industrijska zona „Zeleni“, u blizini firme „T.“, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, protivno odredbama čl.16 st.3 i 4 Zakona o zaštiti dobrobiti životinja ("Sl.list CG", broj 14/08 od 29.02.2008. godine) ubio životinju - psa rase šarplaninac, vlasništvo A. M., na način što je istog ubio lovačkom puškom dvocijevkom serijskog broja G04420,
- čime je izvršio krivično djelo ubijanje i mučenje životinja i razaranje njihovog staništa iz čl.309 st.1 Krivičnog zakonika Crne Gore,
pa sud okrivljenom Dž. K. primjenom odredbe čl.48 st.1 Krivičnog zakonika Crne Gore prethodno utvrđuje, i to
- za krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore kaznu zatvora u trajanju od 3 (tri) mjeseca i
- za krivično djelo djelo ubijanje i mučenje životinja i razaranje njihovog staništa iz čl.309 st.1 Krivičnog zakonika Crne Gore kaznu zatvora u trajanju od 45 (četrdesetpet) dana,
pa sud okrivljenom Dž. K. primjenom citiranog propisa i čl.3, 4, 13, 14, 15, 32, 36, 48 st.2 tač.2 i čl.52, 53 i 54 Krivičnog zakonika Crne Gore, te čl.226, 229 i čl.374 Zakonika o krivičnom postupku, izriče
USLOVNU OSUDU

Kojom mu utvrđuje jedinstvenu kaznu zatvora u trajanju od 120 (stodvadeset) dana i istovremeno određuje da se ista neće izvršiti ukoliko osuđeni u roku od jedne godine od pravnosnažnosti ove presude ne izvrši novo krivično djelo.

Okrivljeni Dž. K. se obavezuje da naknadi troškove krivičnog postupka na ime sudskog paušala u iznosu od 30,00 eura u roku od 15 dana od dana pravosnažnosti ove presude.

Nije bilo postavljenog imovinskopravnog zahtjeva.

Shodno odredbi čl.75 Krivičnog zakonika Crne Gore okrivljenom Džemaludinu Kardoviću izriče se mjera bezbjednosti
ODUZIMANJE PREDMETA
Od okrivljenog Dž. K. oduzima se lovačka puška dvocijevka serijskog broja G04420 kao predmet izvršenja krivičnog djela.

Shodno odredbi čl.458 st.7 Zakonika o krivičnom postupku pisano izrađena presuda ne sadrži obrazloženje.

OSNOVNI SUD U ROŽAJAMA

Dana, 23. jula 2021. godine
Zapisničarka, S u d i j a,
Sajma Hadžić, s.r. Milan Rajković, s.r.

Pravna pouka: Stranke su se odrekle prava na žalbu i nisu zahtijevale dostavljenje presude.