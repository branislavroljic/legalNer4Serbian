K.br. 121/11
U IME CRNE GORE
Osnovni sud u Bijelom Polju prvostepeni krivični sud sudija pojedinac Dragan Mrdak, uz učešće nameštenika suda zapisničara Koviljke Lješnjak, u predmetu protiv okrivljenog H.R.a iz Bijelog Polja, zbog krivičnog djela uvreda iz čl.195 st.1. Krivičnog zakonika, rješavajući po privatnoj krivičnoj tužbi od 07.03.2011 godine, privatnog tužioca R.M.iz Bijelog Polja, nakon održanog glavnog i javnog pretresa a u prisustvu privatnog tužioca R.M.i okrivljenog H.R.a, dana 15. 09. 2011 godine, donio je
P R E S U D U
Okrivljeni H.R. od oca A. i majke M., rođene S., rođen ... godine u Bijelom Polju, sa prebivalištem u mjestu rođenja ul. M. K.a br. 12, pismen, sa završenim mašinskim fakultetom, oženjen otac dvoje punoljetne djece, vojsku služio, srednjeg imovnog stanja,
Na osnovu čl. 373 st. 1 Zakonika o krivičnom postupku,
OSLOBAĐA SE OD OPTUŽBE
Da je:

'' Dana 23. 02. 2011. godine u Bijelom Polju u Osnovnom sudu, kancelariji br.22 u 9 časova, na raspravi u pravnoj stvari tužioca K.V.a iz Bijelog Polja, čiji je zastupnik R.M.a protiv tužene A. ''L.a'' iz Bijelog Polja, či je većinski vlasnik okrivljenih H.R. uvrijedio privatnog tužioca na način dok je davao izjavu omalovažio i uvrijedio me govoreći: da se pred ovim sudom vodi krivični postupak protiv punomoćnika tužioca R.M.zbog nesavjesnog rada u društvu A. ''L.a'' gdje je stavljeno na teret produženo krivično djelo zloupotreba položaja u privrednom poslovanju iz čl. 272 st.3 u vezi st.1 KZ CG, a po optužnici ODT-a B. Polje Kt. br.781/08 i postupak je u toku.

- čime bi izvršio krivično djelo uvreda iz čl. 195 st.1. Krivičnog zakonika.

- jer djelo koje je predmet optužbe nije krivično djelo.

Troškova postupka nije bilo.

Privatni tužilac R.M.a se u svojstvu oštećenog upućuje na parnični postupak, radi ostvarivanja imovinsko pravnog zahtjeva.

O b r a z l o ž e n j e
Privatnom krivičnom tužbom od 07.03.2011 godine, privatnog tužioca R.M.a iz Bijelog Polja, optužen je H.R. iz Bijelog Polja, zbog krivičnog djela uvreda iz čl. 195. st.1. Krivičnog zakonika.

Glavni pretres je održan i zaključen dana 15. 09. 2011 godine, u prisustvu privatnog tužioca R.M.i okrivljenog H.R.a.

Zakonom o izmjenama i dopunama Krivičnog zakonika (''Sl.list CG'' br.32) od 01.07.2011 godine, koji je stupio na snagu dana 09.07.2011 godine, brisano je krivično djelo uvreda iz čl. 195 Krivičnog zakonika, (''Sl. list RCG'' br. 73, 13/04, 47/06 i ''Sl. list CG'' br. 40/08 i 25/10).

Članom 5 Krivičnog zakonika propisano je da ''krivično djelo je djelo koje je zakonom utvrđeno kao krivično djelo koje je protivpravno i koje je skrivljeno''.

Kako je u međuvremenu, a nakon podnošenja privatne krivične tužbe, iz Krivičnog zakonika brisano krivično djelo uvreda iz čl. 195, te isto više ne postoji kao krivično djelo, to je sud, postupajući u smislu čl. 133 st.3 Krivičnog zakonika, primijenio zakon koji je najblaži za učinioce, i shodno čl.373 st.1. Zakonika o krivičnom postupku, te članu 5 Krivičnog zakonika, odlučio kao u izreci presude.

Troškova posltupka nije bilo.

OSNOVNI SUD U BIJELOM POLJU

Dana 15. 09. 2011. godine
Zapisničar, S U D I J A
Koviljka Lješnjak Dragan Mrdak