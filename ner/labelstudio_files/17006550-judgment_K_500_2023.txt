K. br. 500/23
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Dejane Harović, u krivičnom postupku protiv okrivljenog S.P. zbog krivičnog djela krađa u pokušaju iz čl. 239 st. 2 u vezi sa st. 1 u vezi sa čl. 20 Krivičnog zakonika Crne Gore, nakon glavnog pretresa održanog 25. 9. 2023. godine, u prisustvu državnog tužioca Harisa Šabotića i okrivljenog, istog dana izrekao je i objavio,
P R E S U D U
Okrivljeni:S. P., JMB ..., od oca V. i majke D., rođene Ć., rođen .... godine u Podgorici, sa prebivalištem u Podgorici – H. br...., državljanin Crne Gore, razumije crnogorski jezik, koji je i njegov jezik, penzioner, neoženjen, bez djece, pismen, završio srednju školu, lošeg imovnog stanja, neosuđivan, protiv kojeg se ne vodi postupak za drugo krivično djelo.

Kriv je

Što je:

Dana 23. avgusta 2023. godine oko 18.00 časova, u Ulici Bratstva i jedinstva u Podgorici, svjestan svog djela čije je izvršenje htio, znajući da je njegovo djelo zabranjeno, pokušao tuđu pokretnu stvar da oduzme drugom u namjeri da sebi pribavi protivpravnu imovinsku korist u vrijednosti preko 150,00 eura, na način što je došao do putničkog motornog vozila marke "Land Rover", reg. Oznaka ....., vlasništvo oštećenog G. D., koje je bilo parkirano na parking prostoru iza zgrade u kojoj oštećeni živi, zatim prišao označenom vozilu koje nije bilo zaključano, otvorio vrata i iz unutrašnjosti istog pokušao da oduzme sve vrednije stvari koje bi pronašao, u čemu je spriječen od strane ovlašćenih policijskih službenika Uprave policije Odjeljenja bezbjednosti Podgorica,
- čime je učinio krivično djelo krađa u pokušaju iz čl. 239 st. 2 u vezi sa st. 1 u vezi sa čl. 20 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 1 (jedne) godine po pravosnažnosti presude ne učini novo krivično djelo.

Na osnovu člana 70 st. 3 u vezi sa st. 1 Krivičnog zakonika Crne Gore okrivljenom S. P. se izriče:

MJERA BEZBJEDNOSTI
OBAVEZNO PSIHIJATRIJSKO LIJEČENJE NA SLOBODI
Koja će se izvršiti u Centru za mentalno zdravlje Doma zdravlja Podgorica.

Navedena mjera će trajati dok postoji potreba liječenja, ali ne duže od tri godine.

Ukoliko se okrivljeni ne podvrgne liječenju na slobodi ili ga samovoljno napusti ili i pored liječenja nastupi opasnost da ponovo učini protivpravno djelo predviđeno u zakonu kao krivično djelo, tako da je potrebno njegovo liječenje i čuvanje u odgovarajućoj zdravstvenoj ustanovi, sud će mu izreći obavezno psihijatrijsko liječenje i čuvanje u takvoj ustanovi.

Obavezuje se okrivljeni da plati na ime troškova krivičnog postupka iznos od 112,50 €, u roku od 15 dana po pravosnažnosti presude, pod prijetnjom izvršenja.

Pisano izrađena presuda ne sadrži obrazloženje, shodno članu 458 stav 7 Zakonika o krivičnom postupku.

OSNOVNI SUD U PODGORICI

Dana, 25. 9. 2023. godine
ZAPISNIČARKA S U D I J A
Dejana Harović Rade Ćetković
DN-a: Po primjerak presude dostaviti:

- a/a.

Postupljeno dana ________________
Namještenik suda_________________
ZAPISNIČARKA S U D I J A
Dejana Harović, s.r. Rade Ćetković, s.r.

PRAVNA POUKA: Stranke su se odrekle prava na žalbu
i nisu zahtjevale dostavljenje presude.

ZTO. Dejana Harović
Edina Kraja Rade Ćetković
DN-a: Po primjerak presude dostaviti:

- ODT Podgorica,
- Optuženom,
- Braniocu optuženog,
- Upravi policije i
- a/a.

Postupljeno dana ________________
Namještenik suda_________________