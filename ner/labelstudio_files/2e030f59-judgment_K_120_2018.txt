U IME CRNE GORE
K.120/18
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Vanja Marić, u krivičnom predmetu protiv okrivljenog G.P. zbog krivičnog djela teška djela protiv bezbjednosti javnog saobraćaja iz čl. 348 st.3 u vezi sa čl.339 st. 3 u vezi st. 1 Krivičnog Zakonika Crne Gore po optužnom predlogu Osnovnog državnog tužilaštva u Herceg Novom Kt.br.120/18 od 12.10.2018. godine, nakon održanog glavnog i javnog pretresa dana 17.09.2019. godine, u prisustvu ODT HN Rista Stijovića i okrivljenog,donio je i javno objavio sljedeću

U IME CRNE GORE
PRESUDU

Okrivljeni G.P. (JMBG ....) od oca Č. i majke V., rođ. P., rođen .....godine u Š., sa prebivalištem u Š., selo .... i boravištem u HN ul. .... po zanimanju poljoprivredni tehničar sa završenom SSS, zaposlen u O.M.DOO HN, sa mjesečnom platom od 450,00€, oženjen, otac troje mldb. djece, ne posjeduje nepokretnotnost na svoje ime, podstanar, neosuđivan, ne vodi se drugi krivični postupak protiv njega, državaljanin Crne Gore
Kriv je

Što je:

dana 27.04.2018.godine oko 10.30 časova u Herceg Novom na raskrsnici Jadranske magistrale i u ul. ''Put partizanskih majki'' u neposrednoj blizini zgrade UP CB Herceg Novi, upravljajući pmv. marke ''VW'' tip ''Golf 2'' registarskih oznaka NK .... iz pravca Meljina u pravcu Igala, postupao suprotno čl.40 st.2 ZOBS-a i tako ugrozio saobraćaj i doveo u opasnost živote i tijela ljudi, na način što je dolaskom na raskrsnicu započeo skretanje ulijevo, a da prethodno nije propustio pmv. marke ''Ford'' tip ''Mondeo'', reg.ozn. HN .... kojim je iz pravca Igala u pravcu Meljina upravljao T.R. i koji je tom prilikom, dolazeći iz suprotnog smjera zadržavao pravac kretanja, iako je bio svjestan da svojom radnjom može učiniti krivično djelo, odnosno izazvati saobraćajnu nezgodu, ali je olako držao da do toga neće doći, usljed čega je stvorio iznenadnu prepreku na putanji kretanja vozilu iz suprotnog smjera, kojom prilikom je došlo do kontakta prednjeg desnog dijela vozila kojim je upravljao T. sa zadnjim desnim dijelom vozila okrivljenog, koje se nakon udara odbilo i ostvarilo kontakt sa pješakom-oštećenom Đ.J. koja se u tom momentu nalazila na trotoaru sa desne srane kolovoza posmatrano iz pravca Igala, nakon čega je ista pala i zadobila teške tjelesne povrede u vidu desne lopatične kosti, preloma grudne kosti i krvnog podliva kože i potkožnog mekog tkiva u predjelu desne nadkoljenice u donjoj trećini
- čime je izvršio krivično djelo protiv bezbjednosti javnog saobraćaja iz čl.348 st.3 u vezi sa čl.339 st.3 u vezi st.1 Krivičnog zakonika Crne Gore
pa mu sud, na osnovu citiranog zakonskog propisa i primjenom čl. 4, 32, 36, 42, 52, 53 i 54 KZ CG te čl.374, 229 st.1, 226.st.3 i čl.239 ZKP-a izriče
USLOVNU OSUDU
Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se ova kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.

Okrivljeni se obavezuje da plati troškove krivičnog postupka u iznosu od 240,00 eura, kao i paušalni iznos od 30,00 eura u korist budžeta Crne Gore na žiro račun 832-158-14 u roku od 15 dana po pravosnažnosti presude.

Oštećena Đukanović Jasna se upućuje da imovinsko pravni zahtjev može ostvariti u parničnom postupku.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 17.09.2019. godine
Zapisničar: S UDIJA
Vanja Marić Vesna Gazdić
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.