U IME CRNE GORE
K.142/18
OSNOVNI SUD U HERCEG NOVOM, po sudiji Vesni Gazdić, uz učestvovanje namještenika suda Vanje Marić kao zapisničara, u krivičnom predmetu protiv okrivljenog D.B., zbog krivičnog djela krađa iz čl.239 st.1 KZ CG povodom optužnog predloga ODT KT.br.243/18 od 18.12.2018.godine, nakon održanog glavnog i javnog pretresa dana 16.05.2019. godine, u prisustvu ODT Herceg Novi Nikole Samardžića, okrivljenog D.B. i branioca po službenoj dužnosti adv. P.J. iz HN, donio je i javno objavio sljedeću

P R E S U D U
OKRIVLJENI: D.B.,( JMBG ...) od oca S. i majke Z., rođene V. rođen ....godine u P., nastanje u HN ul. ..., pomorac u penziji, razveden bez djece, državljanin Crne Gore, ranije neosuđivan, ne vodi se drugi krivični postupak

Kriv je

Što je:

dana 23.oktobra 2018.godine u večernjjim časovima u H.Novom u namjeri da prisvajanjem tuđih pokretnih stvari pribavi protivpravnu imovinsku korist, oduzeo motocikl marke ,,Salcano,, model ''SM 150 T O'' vrijednosti 350 eura, vlasništvo oštećenog B.M., koji je motor preko noći ostavio na trotoaru iznad svoje kuće u blizini zgrad Crvenog krsta u Herceg Novom, na način da je motor sa mjesta na kojem je bio ostavljen odgurao u ulaz zgrade u kojoj živi ispred svoga podruma, pri čemu je bio svjestan svoga djela i htio njegovo izvršenje
-čime je izvršio krivično djelo krađa iz čl.239 st.1 Krivičnog zakonika Crne Gore,
- pa mu sud primjenom čl.3,4,5,13,15,32,36,42,52,53 i 54 KZ CG, te odredbi iz čl.229 st.4 i čl.374, ZKP-a, izriče
USLOVNU OSUDU

Kojom mu utvrđuje kaznu zatvora u trajanju od 30 ( trideset ) dana i istovremeno određuje da se utvrđena kazna neće izvršiti ukoliko okrivljeni u roku od 1 ( jedne) godine po pravosnažnosti presude, ne izvrši novo krivično djelo.

Okrivljeni se shodno odredbi čl.229 st.4 ZKP oslobađa od troškova postupka.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava na žalbu i niko od njih nije zahtijevao dostavu presude.

OSNOVNI SUD U HERCEG NOVOM

Dana, 16.05.2019. godine
Zapisničar S U D I J A
Vanja Marić Vesna Gazdić
Pravna pouka:protiv ove presude žalba nije dozvoljena budući da su se stranke odmah po njenom objavljivanju odredkle prava na žalbu.