K. br. 14/17
U IME CRNE GORE
OSNOVNI SUD U PODGORICI, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv okrivljenog S. J., iz Podgorice, zbog krivičnog djela falsifikovanje isprave iz čl. 412 st. 1 Krivičnog zakonika Crne Gore, rješavajući po optužnom predlogu ODT-a u Podgorici Kt. br. 501/13 od 30. 12. 2016. godine, nakon glavnog, javnog pretresa održanog dana 16. 02. 2017. godine, u prisustvu zastupnika optužbe Ivana Medojevića - državnog tužioca u ODT-u Podgorica i okrivljenog S. J., donio je i istog dana javno objavio,

P R E S U D U
Okrivljeni:

S. J., JMB xxxxxxxxxxxxx, od oca A. i majke D., rođene L., rođen 15. 03. 19xx. godine u Bijelom Polju, sa prebivalištem u Podgorici n. Zagorič bb, državljanin Crne Gore, završio srednju školu, po zanimanju elektrotehničar energetike, zaposlen, oženjen, otac dvoje djece, lošeg imovnog stanja, neosuđivan.

Kriv je

Što je:

Dana 07. 03. 2011. godine, u Podgorici, svjestan svog djela čije je izvršenje htio znajući da je njegovo djelo zabranjeno, upotrijebio kao pravu lažnu ispravu, na način što je službenom licu "T-mobile" predao lažnu ispravu - kreditni nalog navodno ovjeren pečatom "Atlas banke - šalter Budva", u kojoj ispravi su unijeti neistiniti podaci da je u korist privrednog društva "T-mobile" izvršena uplata u iznosu od 238,50 eura, koji iznos je predstavljao dug koji okrivljeni ima u tom preduzeću,
- čime je izvršio krivično djelo falsifikovanje isprave iz čl. 412 st. 1 Krivičnog zakonika Crne Gore.

Pa mu Sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore i čl. 226, 229 i 374 Zakonika o krivičnom postupku, izriče
USLOVNU OSUDU

S tim, što mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da plati na ime troškova krivičnog postupka iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e n j e
Izostavljeno kao nepotrebno shodno čl. 458 st. 7 Zakonika o krivičnom postupku budući da su se stranke odrekle prava na žalbu.

OSNOVNI SUD U PODGORICI, dana 16. 02. 2016 godine.

ZAPISNIČARKA:

S U T K I NJ A:

Danijela Rajković,s.r.

Željka Jovović,s.r.

ZTO: Danijela Rajković
ZAPISNIČARKA:

S U T K I NJ A:

Danijela Rajković
Željka Jovović
DN-a: Po primjerak presude dostaviti:

- ODT Podgorica,
- Okrivljenom,
- A/a.

Postupljeno dana ______________
Radnik suda __________________