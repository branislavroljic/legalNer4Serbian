K.br. 113/10
U IME NARODA
OSNOVNI SUD U BARU kao prvostepeni krivični, u vijeću sastavljenom od sudije Aleksandre Leković, kao predsjednika vijeća, i sudija porotnika S.D. i J.F., kao članova vijeća, sa zapisničarom Natašom Lalović, u krivičnom predmetu okrivljenog K. V., zbog krivičnog djela – građenje objekta bez građevinske dozvole iz čl.326 a Zakona o izmjenama i dopunama Krivičnog zakonika, po optužnici Osnovnog državnog tužioca u Baru Kt.br. 241/09 od 23.03.2010.godine, nakon održanog glavnog javnog pretresa u prisustvu zastupnika optužbe ZODT Nusrete Arapović i branioca okrivljenog adv. F.I., dana 09.07.2010.godine donio je i javno objavio

P R E S U D U
Okrivljeni K. V., JMBG ..........., od oca M. i majke F., rodjene N., rodjen ................godine u R., trenutno nastanjen u Švajcarskoj, na adresi .........., Horwe 6010, neosuđivan
Na osnovu čl. 363 tč.3 ZKP-a
OSLOBAĐA SE OD OPTUŽBE
Da je:

Neutvrdjenog dana krajem 2008.godine u naselju Šušanj, Opština Bar u Baru, kao investitor protivno odredbi čl.69 Zakonu o uređenju prostora i izgradnji objekta (SL List br.51/08) na kat. parceli br. ..... KO Novi Bar, započeo gradnju objekta bez prethodno pribavljene gradjevinske dozvole, na način što je izgradio objekat do prve spratne ploče površine 22 m2,
- čime bi izvršio krivično djelo - građenje objekta bez građevinske dozvole iz čl.326a Zakona o izmjenama i dopunama Krivičnog zakonika
- jer nije dokazano da je učinio djelo za koje je optužen
Troškovi postupka padaju na budžetskih sredstava suda.

O b r a z l o ž e nj e
Optužnicom ODT u Baru Kt br. 241/09 od 23.03.2010.godine, okrivljenom je stavljeno na teret da je izvršio krivično djelo građenje objekta bez građevinske dozvole iz čl.326a Zakona o izmjenama i dopunama Krivičnog zakonika
Okrivljenom je suđeno u odsustvu na osnovu rešenja ovog suda KV br.209/10 od 14.05.2010. godine. Okrivljeni nije saslušan ni u prethodnom postupku niti na glavnom pretresu.

U dokaznom postupku sud je proveo sledeće dokaze: pročitan je iskaz svjedoka B.N. iz prethodnog postupka sa zapisnika od 15.09.2009 godine, pročitan je zapisnik o inspekcijskoj kontroli Ministarstva za ekonomski razvoj broj 1005-40/1 od 14.05.2009 godine, riješenje Ministarstva za ekonomski razvoj br. 1009-97/09 od 14.05.2009 godine, izvještaj Ministarstva uredjenja prostora i zaštite životne sredine br. 05-683/2 od 19.02.2010. godine, izvještaj UP PJ Berane br. 02-245-4129 sa podacima iz KE za okrivljenog K. V.a od 15.12.2009 godine, izvršen je uvid u list nepokretnosti br. 3092 KO Novi Bar od 02.04.2008. godine.

Svjedok B.N.a je u svom iskazu u bitnom navela da je postupajući po prijavi E.B. izlaskom na lice mjesta u naselju Šušanj, konstatovala da je izgradjeno prizemlje na objektu investitora K. V.a. Po izjavi B.E. na kat. parceli br. 3975 KO Novi Bar, koja je ujedno i suvlasnik iste, postojao je pomoćni objekat 22 m2, koji je porušen i na tom mjestu izgradjeno novo prizemlje. S obzirom da na licu mjesta nije zatekla nijedno odgovorno lice ostavila je poziv da se investitor javi u službene prostorije inspekcije zaštite prostora. Dana 28.04.2009.godine oko 21 čas telefonom ju je kontaktirao K. V.a, koji živi u inostranstvu i koji potvrdjuje da za novi objekat nema gradjevinsku dozvolu. To je bio jedini kontakt sa investitorom. Dana 14.05.2009.godine donijela je rješenje o rušenju objekta izgradjenog bez gradjevinske dozvole na kat. parceli 3975 KO Novi Bar u naselju Šušanj u Baru.

U zapisniku o inspekcijskoj kontroli Ministarstva za ekonomski razvoj broj 1005-40/1 od 14.05.2009 godine navedeno je da je inspektor N.B. postupajući po prijavi E.B., izlaskom na lice mjesta konstatovala da je K. V. izgradio objekat u naselju Šušanj na kat. parceli br. 3975 KO Novi Bar, bez odborenja za gradjenje nadležnog organa Opštine Bar. Dalje je navedeno da je ostavljen poziv dana 28.04.2009.godine, ali se investitor nije odazvao. Jedini kontakt je ostvaren telefonskim pozivom dana 28.04.2009.godine oko 21 čas i tada je investitor tvrdio da je objekat izgradjen u toku 2007.godine i da je na parceli već postojao gradjevinski objekat. U zapisniku se dalje navodi da je uvidom u list nepokretnosti br. .... inspektor konstatovao postojanje pomoćnog objekta od 22 m2, koji je porušen. Dalje je navedno da je u pismenoj izjavi uzetoj od Enise Bećirović, imenovana potvrdila da je objekat izgrađen tokom 2009. godine.

Rješenjem Ministarstva za ekonomski razvoj br. 1009-97/09 od 14.05.2009 godine naredjeno je K. V.u da poruši objekat na kat. parceli br. ..... KO Novi Bar u naselju Ilino Šušanj u Baru. Takođe, rešenjem je utvrđeno da K. V. vrši građenje objekta bez izdate građevinske dozvole.

Iz izvještaja Ministarstva uredjenja prostora i zaštite životne sredine br. 05-683/2 od 19.02.2010. godine utvrđuje se da navedeno Ministarstvo nije izdalo građevinsku dozvolu K. V.u za gradnju objekta u naselju Šušanj, Opština Bar.

Iz izvještaja UP PJ Berane br. 02-245-4129 sa podacima iz KE za okrivljenog K. V.a od 15.12.2009 godine utvrdjuje se da imenovani do sada nije osuđivan.

Uvidom u list nepokretnosti br. ..... KO Novi Bar od 02.04.2008. godine utvrđeno je da su K. V. i Bećirović Enisa suvlasnici na kat parceli br. ..... u dijelu od po 1/2, takođe na navedenoj parceli je konstatovano postojanje pomoćne zgrade površine 22m2.

Ocjenom izvedenih dokaza nije dokazano da je okrivljeni izvršio krivično djelao koje mu je stavljeno na teret. Okrivljeni je optužen da je neutvrdjenog dana krajem 2008.godine u naselju Šušanj, Opština Bar u Baru, kao investitor protivno odredbi čl.69 Zakonu o uređenju prostora i izgradnji objekta (SL List br.51/08) na kat. parceli br. ..... KO Novi Bar, započeo gradnju objekta bez prethodno pribavljene gradjevinske dozvole, na način što je izgradio objekat do prve spratne ploče površine 22 m2. Međutim, tokom postupka nije dokazano da je okrivljeni krajem 2008. godine, kako mu je to optužnicom stavljeno na teret, započeo građenje objekta. Naime, tokom postupka je nesporno utvrđeno da je inspektor B.N.a dana 14.05 2009. godine izlaskom na lice mjesta u naselju Šušanj, konstatovala da je već izgradjeno prizemlje na objektu investitora K. V.a, što je sve konstatovano i u zapisniku o inspekcijskoj kontroli od navedenog datuma. Na istom zapisniku je dalje navedeno da je inspektor sa K. V.om ostvarila kontakt telefonskim putem i da joj je tom prilikom imenovani tvrdio da je objekat izgrađen tokom 2007. godine, a da joj je B.E. u pismenoj izjavi potvrdila da je objekat izgrađen 2009. godine. Ni iz jednog dokaza provedenog na glavnom pretrtesu se apsolutno ne može utvrditi da je okrivljeni krajem 2008. godine započeo građenje spornog objekta tako što ga je izgradio do prve spratne ploče površine 22m2. Upravo suprotno proizilazi iz lista nepokretnosti br. ..... KO Novi Bar od 02.04.2008. godine iz kojeg se nesporno utvrđuje da je dana 02.04.2008. godine na kat parceli br. 3975 već postojao objekat - pomoćna zgrada površine 22 m2. Inspektor B. je navela da je prema riječim B. na tom mjestu postojao objekat koji je porušen. Međutim u tom pravcu u spisima predmeta ne postoji niti jedan jedini dokaz iz kojeg bi se nesporno mogao utvrditi ovaj navod. Nije sporno da K. V. nije imao dozvolu za građenje objekta. Međutim, tokom posupka nije dokazano da je okrivljeni djelo izvršio krajem 2008. godine, koja činjenica je bitna za utvrđenje postojanja predmetnog krivičnog djela, s obzirom da je ovo krivično djelo propisano Zakonom o izmjenama i dopunama Krivičnog zakonika koji je objavljen u službenom listu br.40 od 27.06.2008. godine, a koji je stupio na snagu 05.07.2008. godine. Imajući u vidu list nepokretnosti br. .... od 02.04.2008. godine, zatim činjenicu da je građevinski inspektor dana 14.05.2009. na predmetnoj kat. parceli konstatovala već izgrađeni objekat površina 22m2, to nisu dokazani navodi optužnice da je djelo izvršeno krajem 2008. godine, pa je sud okrivljenog K. V.a oslobodio od optužbe.

Troškovi postupka padaju na teret budžetskih sredstava suda, s obzirom da je optuženi oslobodjen od optužbe.

Sa izloženog odlučeno je kao u izreci presude.

OSNOVNI SUD U BARU

Dana 09.07.2010. godine
ZAPISNIČAR PREDSJEDNIK VIJEĆA-SUDIJA,
Nataša Lalović Aleksandra Leković
PRAVNA POUKA: Protiv ove presude može se izjaviti žalba Višem sudu u Podgorici u roku od 15 dana od dana prijema pismenog otpravka. Žalba se predaje ovom sudu u dva primjerka.