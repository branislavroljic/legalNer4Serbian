K
K.br.530/12
U IME CRNE GORE
OSNOVNI SUD U NIKŠIĆU, kao prvostepeni krivični, sudija Vujačić Vukota uz sudjelovanje Nikolić Rade, kao zapisničara, u kriv. predmetu protiv okrivljenog R... M... zbog kriv. djela samovlašće iz čl. 384.st.1. KZ po optužnom predlogu ODT-a u Nikšiću, Kt.br. 140/12, od 18.05.2012..g. nakon dovršenog glavnog i javnog pretresa, dana 17.07.2012.g. u prisustvu okrivljenog R... M..., predstavnika Elektrodistribucije M... Ž... i zamjenika ODT-a Mićunović Vjere, istog dana donio je i javno objavio

P R E S U D U
Okrivljeni R... M... od oca B… I majke V…, rodj. B…, rodj…..god. u Šavniku, sa prebivalištem u Nikšiću, Školska bb, državljanin CG, nezaposlen, završio srednju saobraćajnu školu, oženjen-otac dvoje djece, srednjeg imovngo stanja, ranije osudjivan presudom Osnovnog suda u Nikšiću, K.br. 13/99, od 19.02.1999.god. zbog kriv.djela iz čl. 172.st.3/1 KZRCG – 30 dana zatvora – uslovno na jednu godinu,
Kriv je
Što je:

Neutvrdjenog dana tokom 2011.god. u Nikšiću u svojoj porodičnoj kući koja se nalazi u naselju Kličevo samovlasno pribavio pravo za koje smatra da mu pripada, na način što je navedeni stambeni objekat priključio na elektrodistrbutivnu mrežu bez prethodno pribavljene saglasnosti za priključenje operatora distributivnog sistema Elektroprivrede Crne Gore – Elektrodistribucije Nikšić,
-čime je počinio krivično djelo samovlašće iz čl. 384.st.1. Krivičnog zakonika,
- pa Sud okrivljenom za navedeno krivično djelo primjenom čl.4 st.2, 42 st.1,čl. 52,53 i 54 Krivičnog zakonika i čl.226. 229 i 374 st.1. Zakonika o krivičnom postupku, i z r i č e :

USLOVNU OSUDU

Sa kojom mu utvrđuje kaznu zatvora u trajanju od 30 (trideset) dana i ujedno određuje da se ova kazna neće izvršiti ukoliko okrivljeni u roku od jedne godine, od dana pravosnažnosti presude, ne izvrši novo krivično djelo.

Obavezuje se okrivljeni da na ime troškova kriv. postupka, plati iznos od 40,00 (četrdeset) EUR-a, u roku od 15 dana po pravosnažnopst presude, pod prijetnjom prinudnog izvršenja, a koji iznos ima uplatiti na žiro račun ovog Suda, br. 832-152-32.

O b r a z l o ž e n j e
Izostavljeno kao nepotrebno shodno čl. 454.st.7. Zakonika o krivičnom postupku obzirom da su se stranke odrekle prava na žalbu i nijesu zahtijevale dostavljanje pismenog otpravka presude.

OSNOVNI SUD U NIKŠIĆU, dana 17.07.2012.god.

Zapisničar, S U D I J A,
Rada Nikolić,s.r. Vukota Vujačić,s.r.

Za tačnost otpravka tvrdi i ovjerava
Službenik suda