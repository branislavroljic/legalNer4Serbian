U IME CRNE GORE
K.85/20
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Vjere Bosanac, u krivičnom predmetu protiv okrivljenog M.M. po optužnom predlogu Osnovnog državnog tužilaštva u Herceg Novom Kt.br.109/2020 od 12.06.2020. godine, nakon održanog glavnog i javnog pretresa dana 17.09.2020. godine, u prisustvu ODT HN Samardžić Nikole, branioca okrivljenog adv. M.I. iz HN i okrivljenog M.M., donio je i javno objavio sljedeću

PRESUDU

OKRIVLJENI: M.M. (JMBG ... ) od oca K. i majke V., rođene M., rođen ....godine u HN gdje je i nastanjen na adresi ul. ...., penzioner, oženjen, otac dvoje punoljetne djece, državljanin Crne Gore, ranije neosuđivan

Kriv je
Što je:

- dana 09.09.2019.godineoko 16,00 časova na dijelu Jadranske magistrale u blizini autobuske stanice u Herceg Novom, ne pridržavajući se saobraćajnih propisa iz čl.27 st.1 ZOBS-a na putevima ugrozio saobraćaj i doveo u opasnost život i tijelo ljudi na način što je upravljajući PMV marke »Renault« tip Senic reg.oznake HN ... započeo uključivanje na magistralu sa površine ispred marketa »Aroma« na kojoj je njegovo vozilo bilo parkirano u namjeri da krene u smjeru ka Meljinama a da se nije prethodno uvjerio da time neće ometati ostale učestnike u saobraćaju iako je bio svjestan da svojom radnjom može izazvati sudar sa vozilima koja nailaze magistralom i imajući prvenstvo prolaza ali je olako držao da do toga neće doći ili da će to moći spriječiti, pa je svojim vozilom stvorio fizičku prepreku na putanji motocikla BMW reg.oznake EF .... kojim je upravljao oštećeni D.V.F. krećući se Jadanskom magistralom u smjeru ka Meljinama svojom kolovoznom trakom, uslijed čega je došlo do kontakta prednjeg desnog dijela motocikla oštećenog sa desnom bočnom stranom vozila okrivljenog i uslijed čega je oštećeni D.V.F. zadobio povrede u vidu ogrebotina kože u predjelu lica i nosa, a njegova saputnica D.E.G. povrede u vidu oguljotine kože u predjelu lijevog koljena i dvoje manje oguljotine kože u predjelu naddlanene strane lijeve šake, koje u zbiru predstavljaju lake tjelesne povrede,
-čime je izvršio krivično djelo ugrožavanje javnog saobraćaja iz čl. 339 st. 3 u vezi st.1 Krivičnog zakonika CG,
pa mu sud, na osnovu citiranog zakonskog propisa i primjenom čl. 4, 32, 36, 42, 52, 53 i 54 KZ CG te čl.374, čl.229 st., čl.226 st.3 i čl.239 ZKP-a izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine od pravosnažnosti presude ne izvrši novo krivično djelo.

Okrivljeni se obavezuje da plati troškove krivičnog postupka u iznosu od 321,75 € i troškove sudskog paušala u iznosu od 30,00 eura u korist budžeta Crne Gore na žiro račun 832-158-14 u roku od 15. dana od pravosnažnosti presude.

Oštećeni Di Vita Franco i Dell Erede Graziella se radi ostvarivanja imovinsko pravnog zahtjeva upućuju na parnični postupak.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 17.09.2020. godine
Zapisničar S UDIJA
Vjera Bosanac Vesna Gazdić
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.