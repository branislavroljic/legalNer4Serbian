K.br.80/12
U IME CRNE GORE
Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom prdmetu protiv okrivljenog C.D. iz P. koga brani advokat J. R. iz istog mjesta zbog krivičnih djela pronevjera iz čl.420.st.1. Krivičnog zakonika CG, sprječavanje dokazivanja iz čl.390.st.2. Krivičnog zakonika CG i krivičnog djela prevara iz čl.244.st.1. Krivičnog zakonika CG, po optužnom predlogu ODT Pljevlja Kt.br.343/10 od 01.06.2012. godine, nakon održanog glavnog i javnog pretresa u prisustvu zamjenika ODT Pljevlja Gačević Božidarke, okrivljenog, njegovog branioca i zakonskog zastupnika oštećenog L. d. P. K. S., dana 17.12.2013. godine, donio je i javno objavio
P R E S U D U
I
Okrivljeni C. D., JMBG ... od oca M. i majke S. rodjena Z., rodjen ... godine u P. gdje i živi ul. bb, državljanin CG, zaposlen kao policijski službenik u UP CB P., oženjen otac troje djece, pismen završio srednju školu unutrašnjih poslova, srednjeg imovnog stanja, ranije ne osudjivan.

Na osnovu člana 373.st.1.tačka 2. ZKP CG
OSLOBADJA SE OD OPTUŽBE
Da je:

dana 05.02.2010. godine u ugostiteljskom objektu "M. B." u P. u namjeri da spriječi i oteža dokazivanje, da je naplatio za "L. d." P. za 2008. godinu veći iznos na ime članarine nego što je prijavio, uništio 16 članskih karata sa teritorija drugih opština,
čime bi izvršio krivično djelo sprječavanje dokazivanja iz čl.390.st.2. Krivičnog zakonika CG,
jer nije dokazano da je okrivljeni izvršio krivično djelo koje mu se stavlja na teret.

II
Okrivljeni C. D., JMBG ... od oca M. i majke S. rodjena Z., rodjen ... godine u P. gdje i živi ul. bb, državljanin CG, zaposlen kao policijski službenik u UP CB P., oženjen otac troje djece, pismen završio srednju školu unutrašnjih poslova, srednjeg imovnog stanja, ranije ne osudjivan.

Na osnovu člana 373.st.1.tačka 1. ZKP CG
OSLOBADJA SE OD OPTUŽBE
Da je:

dana 23.03.2009. godine u P. u namjeri da sebi pribavi protivpravnu imovinsku korist, lažnim prikazivanjem činjenica da kod "A. m." b. - Filijala u P. sa računa L. d. P., isplatnim nalogom podigao iznos od 1.600,00 eura umjesto iznosa od 60,00 eura koji iznos je i odobrio predsednik društva, na način što je u isplatnom nalogu na mjestu gdje je bio upisan iznos od 60,00 eura, kao naknada za odstrel vukova, dodao broj 1. ispred broja 60, a iza broja 60. dodao je cifru 0, i tako lažnu ispravu potrebio kao pravu i doveo u zabludu odgovrna lica u banci te su mu isplatili navedeni iznos, oštetivši na taj način L. d. P. za iznos od 1.540,00 eura,
čime bi izvršio krivično djelo prevara iz čl.244. st.1. Krivičnog zakonika CG,
jer djelo za koje je optužen po zakonu nije krivično djelo.

III
Protiv okrivljenog
C. D., JMBG ... od oca M. i majke S. rodjena Z., rodjen ... godine u P. gdje i živi ul. bb, državljanin CG, zaposlen kao policijski službenik u UP CB P., oženjenog oca troje djece, pismen završio srednju školu unutrašnjih poslova, srednjeg imovnog stanja, ranije neosudjivanog.

Na osnovu člana 372.st.1. tačka 1. ZKP CG
OPTUŽBA SE ODBIJA
Da je:

tokom 2008. godine radeći kao sekretar L. d. P. u P. u namjeri da sebi pribavi protivpravnu imovinsku korist, prisvojio novac od naplaćenih članarina L. d. P. za 2008. godinu, koji novac mu je povjeren u radu u ukupnom iznosu od 2.841,00 eura, na način što sva prikupljena sredstva od naplaćenih članarina u 2008. godini nije uplatio na žiro-račun L. d. P.,
čime bi izvršio krivično djelo pronevjera iz čl.420.st.1. Krivičnog zakonika CG,
jer je zamjenik ODT Pljevlja odustao od optužbe na glavnom pretresu za ovo krivično djelo.

Troškovi krivičnog postupka padaju na teret budžetskih sredstava.

O b r a z l o ž e n j e
Osvnovno državno tužilaštvo u Pljevljima opžnim predlogom Kt.br.343/10 od 01.06.2012. godine optužilo je okrivljenog C. D. iz P. zbog krivičnih djela pronevjera iz čl.420.st.1. Krivičnog zakonika CG, sprječavanje dokazivanja iz čl.390.st.2. Krivičnog zakonika CG i krivičnog djela pronevjera iz čl.244.st.1. Krivičnog zakonika CG navodeći da je okrivljeni krivična djela izvršio na način mjesto i vrijeme kako je to bliže opisano u izreci ove presude.

U završnoj riječi zamjenik ODT-a je ostao pri optužnom predlogu za krivična djela sprječavanje dokazivanja iz čl.390.st.2. Krivičnog zakonika CG i krivičnog djela prevara iz čl.244. st.1. Krivičnog zakonika CG, dok je za krivično djelo pronevjera iz čl.420.st.1. Krivičnog zakonika CG protiv okrivljenog odustao od daljeg krivičnog gonjenja.

Zastupnik oštećenog L. d. P. u završnoj riječi je istakao da se ne pridružuje krivičnom gonjenju protiv okrivljenog niti ističe imovinsko-pravni zahtjev.

Okrivljeni C. D. u svoju odbranu u predmetu istrage kod ovog Suda je istakao da je u toku 2008. godine bio sekretar L. d. P. i tu funkciju je obavljao sve do maja mjeseca 2009. godine. Tačna je činjenica da sekretar L. d. naplaćuje članarine članovima lovačkog društva. Što se tiče novca od članarina za 2008. godinu ukupno je na žiro-račun L. d. P. uplatio 8.962,00 eura. Od toga 5.962,00 eura se odnosilo na članske karte iz 2008. godine, a 3.000,00 eura je dijelom od članskih karti, a dijelom od lovnih karti iz 2007. godine. Pri sravnjanju završnog računa iz 2008. godine nisu bili svedeni svi računi i zatvoreni blagajnički, a u dogovoru sa predsednikom V. S. su napravili tabelu kako nebi imali mnogo rashoda u toj godini pa iz tih razloga finasijski izvještaj L. d. P. koji je radio Nadzorni odbor nije tačan ni u jednoj tački dnevnog reda. U tom izvještaju 722,00 eura knjiženo je da je to članarina iz 2007. godine što nije tačno već je ovih 722,00 eura članarina iz 2008. godine i uplaćena je na žiro-račun 25. januara 2008. godine. Kao dokaz tome posjeduje završni račun iz 2007. godine u kome nigdje ne stoji da su bilo kakva sredstva od članarina prebačena u 2008. godinu. U daljem dijelu lovcima sa strane, a ukupno ih je bilo oko 23 od čega su 19 platili članske karte po 100,00 eura, dok su ostali počasni članovi, a od lovaca sa teritorije opštine P. je naplaćeno što pionirskih, što počasnih, što seniora oko 360,00 eura u raznim iznosima i to od 5,00 - 30,00 eura. Za sve pomenute lovce kako sa teritorije drugih opština kao i sa teritorije P. je krajem 2008. godine sačinio spiskove po sekcijama kao i spiskove lovaca sa strane koje je predao u L. d. kao i svim predsednicima sekcija. U daljem dijelu za članarine uplatio je 26. septembra 2008. godine iznos od 1.200,00 eura. Na kraju kada su sravnjavali završni račun za 2008. godinu uplatio je na žiro-račun L. d. još 4.040,00 eura, što ukupno iznosi 5.962,00 eura. Pošto mu L. d. P. nije priznalo u 2007. godini 810,00 eura u vrijednosti od članskih karata koji su prenesene u 2008. godinu kao i vrijednosti tog novca u iznosu od 810,00 eura u dogovoru sa predsednikom je smanjen iznos članova društva za 2008. godinu pa su iz tih razloga napisali da je ukupan broj lovaca 217. Takodje su smanjili broj lovaca sa teritorija drugih opština kojih je bilo 19 na 9 lovaca. Takodje, u 2008. godini je od članskih karata na ime obelježavanja lovišta i izrade tabli od članskih karata isplatio 350,00 eura lovočuvarskoj službi i licima odnosno lovcima koji su postavljali te table. Takodje od članskih karata je potrošio 70,00 eura za grijanje u namjeni jer je uzimao plinske boce za kancelariju. 300,00 eura je potrošio na ime polaganja lovačkih ispita gdje je novac od članskih karata uplatio L. s. C. G., a 45,00 eura od članskih karata je potrošio za pranje i održavanje vozila i u 3 navrata krpljenje guma kod vulkanizera. Takodje iznos od 30,00 eura što predstavlja člansku kartu za 2008. godinu nije uplatio predsednik društva V. S., a on mu je uredno ovjerio člansku kartu i za istu izdao potvrdu i iznos od 120,00 eura je isplatio lovcima za nadoknadu za odstrel vukova, a isti iznos nije podigao sa računa L. d. P.. Znači platio je to od članskih karti.

Što se tiče dogadjaja od dana 05.02.2010. godine koji se desio u restoranu "M. B." ističe da je koliko se sjeća 16 članskih karata uzeo i bacio kroz prozor restorana "M. B." u afektu kada su ga iznervirali, a to su njegove karte koje je ostavio u kancelariji L. d. P. kada je predao dužnost sekretara s tim što nezna da li ih je toga dana kada ih je bacio kroz prozor bilo 16 jer su bile u štostu, a to sve iz razloga što mu je sa istim članskim kartama predsednik društva mahao i u septembru mjesecu 2008. godine na Skupštini L. d. P. Dalje dodaje da ovih 16 karata (ako ih je bilo 16) nije bacio kroz prozor restorana "M. B." u namjeri sprečavanja dokazivanja već u afektu jer iste bacio ili ne bacio postoji spisak tih lovaca van teritorije opštine P. pa tako ništa neznači što je lovne karte bacio niti je time mogao uništiti neke dokaze jer se iz spiskova može utrditi broj članova.

Dalje ističe da nije tačna činjenica da je na isplatni nalog koji je potpisao predsednik društva V. ispred cifre 60,00 eura dodao cifru 1, a iza cifre 60, cifru 0, već je tačno da mu je predsednik društva V. potpisao isplatni nalog kao naknadu za odstrel vukova u iznosu od 1.600,00 eura koji novac je podigao u "A. m." b. Čak je ovaj novac odnosno 1.540,00 eura vraćeno na žiro-račun posle petnaestak dana od podizanja iz razloga što mu je predsednik V. rekao da to uradi i uplati taj novac koji je kasnije trabao da se nadomjesti jer se u L. d. postavljalo pitanje smjene predsednika društva V. zbog velikih troškova od preko 20.000,00 eura za 2008. godinu. Dalje ističe da je tačno da je od tih 1.600,00 eura on za sebe zadržao 60,00 eura, a koji novac je predstavljao njegovu platu za april mjesec 2009. godine. On je fotokopiju ovog isplatnog naloga predao u policiju prilikom njegovog saslušanja, a nije mu poznato gdje je orginal isplatnog naloga i iz ove kopije koju je predao policiji može se utvrditi da nije bilo prepravljanja iznosa. Kada je uplatio 1.540,00 eura na uplatnici je u rubrici svrha doznake upisano "povraćaj greškom podignutih novčanih sredstava". Posle svega ovoga je usvojen finasijski izveštaj ta 2008. godinu i na skupštini L. d. niko nije pominjao ni ovih 1.600,00 eura ni manjak članova L. d. Posebno istieč da tvrdi da nije počinio nijedno krivično djelo koje mu se stavlja na teret. Posebno ističe da nije imao deponovan potpis već samo predsednik L. d. je imao deponovan potpis i neke hitne isplate je vršio iz novca od članskih i lovnih karata, a to su sve isplate u okviru djelatnosti L. d., za sve te hitne isplate je imao isplatne naloge koje mu je potpisivao predsednik društva. Ističe da nije razdvajao novac od lovnih karata od novca članskih karata već je sav novac bio zajedno i iz toga je vršena hitna isplata, a isplatne naloge je potpisivao predsednik društva, a svi članovi društva kojima su izvršene te isplate su priznali da su im te isplate izvršene i da su lično potpisali isplatne naloge. Dodao je i to da finasijski izvještaj L. d. P. za 2008. godinu koji je radio nadzorni odbor L. d. se ne slaže sa izvještajem banke što upućuje na zaključak da je finasijski izvještaj L. d. P. za 2008. godinu fingiran.

Na glavnom pretresu od dana 20.09.2012. godine je istakao da što se tiče krivičnog djela prevara da je nakon petnaestak dana vratio iznos od 1.540,00 eura na žiro-račun i u tom slučaju nikonije oštećen jer su ta sredstva povraćena koja je greškom podigao, a što se tiče krivičnog djela sprječavanje dokazivanja ističe da nije imao namjeru da nikoga sprečava niti da šta krije, a čak do toga momenta nije ni imao krivičnu prijavu da bi im te knjižice bili dokazi.

U završnoj riječi branilac okrivljenog je istakao da nema nijednog jedinog dokaza koji potvrdjuje da je okrivljeni počinio krivično djelo sprječavanje dokazivanja iz čl.390. st.2. Krivičnog zakonika CG kao ni za krivično djelo prevara iz čl.244.st.1. Krivičnog zakonika CG. Naime, da bi postojalo krivično djelo prevara mora da postoji na jednoj strani oštećeni, a na drugoj okrivljeni medjutim, sud je nedvosmisleno utvrido da u ovom slučaju nema oštećenog pa otuda nema ni krivičnog djela. Takodje, pojašnjava da okrivljeni nije uništio ni jedan jedini dokaz niti je na taj način spriječio dokazivanje već je sve te dokaze predočio sudu i isti su bili predmet vještačenja u ovom postupku po vještacima kako G. V. tako i grupe vještaka iz Bijelog Polja. Na kraju predlaže da sud okrivljenog oslobodi od krivične odgovornosti u nedostatku dokaza. Okrivljeni je u cjelosti prihvatio odbranu svog branioca i istakao da se za utužena krivična djela ne osjeća krivim niti priznaje krivicu pa predlaže da ga sud oslobodi od krivične odgovornosti.

Sud je djelimično prihvatio odbranu okrivljenog.

Zastupnik oštećenog L.d. P. K. S. u završnoj riječi je istakao da se ne pridružuje krivičnom gonjenju protiv okrivljenog niti ističe imovinsko pravni zahtejv jer L. d. P. ni u čemu nije oštećeno od strane okrivljenog.

U dokaznom postupku sud je saslušao zastupnika oštećenog L. d. P. K. S., saslušao svjedoke V. S., D. V., B. R., S. B., S. R., T. Z., J. V., D. Ž., G. M., L. S., P. S., M. V. i D. M., saslušao grupu vještaka finasijske struke D. Ć., P. R. i G. L. iz Bijelog Polja, pročitao njihove nalaze i mišljenja kao i dopunu njihovog nalaza i mišljenja, pročitao nalaz i mišljenje vještaka grafologa N. V. br. 39/12 od 09.04.2012. godine, izvršio uvid u orginal nalog za isplatu L. d. P. od dana 23.03.2009. godine od strane A. b. - Filijala P., fotokopiju naloga sa povraćajem sredstava sa prethodne uplate L. d. P., izvršio uvid u fotoelaborat UP PJ P. br. 72/10 od 05.02.2010. godine sa službenom zabilješkom istog organa od 05.02.2010. godine i pročitao izvještaj iz KE za okrivljenog.

Nakon provedenog dokaznog postupka i nakon ocjene svih izvedenih dokaza, kako skupa tako i pojedinačno i u njihovoj medjusobnoj povezanosti jednog sa drugim, a imajući u vidu i odbranu okrivljenog sud je utvrdio da nema dokaza da je okrivljeni izvršio krivično
djelo sprječavanje dokazivanja iz čl.390.st.2. Krivičnog zakonika CG, pa ga je sud oslobodio od krivične odgovornosti u nedostatku dokaza, zatim je utvrdio da krivično djelo prevara iz čl.244.st.1. Krivičnog zakonika koja se okrivljenom stavlja na teret nije krivično djelo, pa je sud okrivljenog oslobodio od optužbe, a takodje sud je odbio optužbu protiv okrivljenog za krivično djelo pronevjera iz čl.420.st.1. Krivičnog zakonika iz razloga što je zamjenik ODT-a u završnoj riječi na glavnom pretresu istakao da nakon provedenih dokaza odustaje od daljeg krivičnog gonjenja protiv okrivljenog za to krivično djelo, jer nema dokaza da je okrivljeni to djelo počinio.

Naime, svjedok V. S. je istakao na zapisniku istrage od dana 28.03.2011. godine da je od 2007. godine pa do dana saslušanja bio predsednik L. d. P., a okrivljeni je od 2007. godine do 2009. godine bio sekretar ovog društva. Kao predsjednik L. d. potpisao je nalog kao nagradu za odstrel vuka u iznosu od 60,00 eura i na taj način je potpisao okrivljenom da podigne taj iznos novca koji je trebao da se isplati nekom L. jer je postojao zapisnik o odstrelu vuka. Medjutim, kasnije su utvrdili da je po ovom istom nalogu okrivljeni umjesto 60,00 eura podigao 1.600,00 eura, a to su utvrdili na osnovu izvoda A. m. b. pa kada su ga pozvali on i novi sekretar G. M., okrivljeni je izjavio da je to greška i da on ima papire da se radi o grešci. Nakon izvjesnog vremena okrivljeni je vratio 1.540,00 eura što je bio višak podignut po tom nalogu. Dalje ističe da je dana 05.02.2010. godine održana Skupština L. d. P. u prostorijama "M. B." i tada je sa stola ispred novog sekretara okrivljeni oduzeo 16 članskih karata lovaca sa teritorja drugih opština i odnio ih sa sobom inije ih vratio. Oni su imali prijavljenih svega 9 lovaca sa teritorije drugih opština koji su uredno platili članarinu. Na glavnom pretresu od dana 06.12.2012. godine je istakao da je krajem 2008. godine i početkom 2009. godine bio odsutan duži vremenski period najprije zbog smrti oca, a kasnije i zbog operacije sina u B. pošto mu je sin profesionalni sportista tako da je samo povremeno dolazio u tom periodu, a taj period je trajao 2-3 mjeseca, a posebno napominje da tada nisu imali prostorije gdje bi bilo smješteno L. d. P., pa je sva dokumentacija bila razbacana nešto kod kuće okrivljenog, zatim u vozilu okrivljenog itd. Objašnjava da je sve podatke koje je iznio u predmetu istrage dobio od sadašnjeg sekretara G. M. Posebno ističe da kada je pitao okrivljenog zašto je podigao više novca nego što je bilo odobreno sa njegove strane okrivljeni mu je objasnio da je to u njegovom odsustvu morao da uradi, a to je bilo pred sam polazak svjedoka za B. i svjedok mu je taj nalog potpisao ispred svog stana na iznos od 60,00 eura medjutim, okrivljeni mu je kasnije objasnio da je morao da podigne 1.600,00 eura za potrebe L. d. Dakle, ističe da nije imao dodirnih tačaka sa finasnijama osim što je potpisivao naloge - virmane za podizanje gotovine sa žiro-računa za potrebe L. d.

Sud je djelimično prihvatio iskaz ovog svjedoka u dijelu gdje ističe da mu je okrivljeni rekao da je morao podići više n ovca sa žiro-računa L. d. za potrebe L. d. jer je svjedok V. bio duži vremenski period od 2-3 mjeseca odsutan, a sam okrivljeni nije imao deponovan potpis za podizanje gotovine sa žiro-računa.

Svjedok D. V. kako u predmetu istrage tako i na glavnom pretresu je pored ostalog istakao da je dana 05.02.2010. godine bio u M. B. gdje je održana Skupština L. d. pa je on samo djelimično prisustvovao Skupštini i ranije je otišao i nije bio prisutan kada je navodno okrivljeni oduzeo neke članske karte.

Sud je odbacio iskaz ovog svjedoka jer svjedok nije bio prisutan na cjelokupnom sasanku Skupštine L. d.

Svjedok B. R. je takodje istakao da je na početku Skupštine L. d. P. bio prisutan u prostorijama M. B., a koja je održana 05.02.2010. godine, ali je nezadovoljan radom napustio tu Skupštinu i nije bio prisutan niti vidio da je navodno okrivljeni uzeo te neke članske karte.

Sud je takodje odbacio iskaz ovog svjedoka jer mu ništa nije poznato vezano za dogadjaj od 05.02.2010. godine.

Svjedok S. B. je kako u istrazi tako i na glavnom pretresu istakao da je bio prisutan Skupštini L. d. P. koja je održana 05.02.2010. godine i lično vidio kada je okrivljeni ispred sekretara G. sa stola oduzeo članske karte čini mu se da je bilo 16 članskih karata lovaca koji nisu sa teritorije opštine P., i iste stavio za pojas pantalona pa je pokušao da izadje na prozor, pa je na kraju izašo na vrata i odnio sa sobom te članske karte.

Sud je prihvatio iskaz ovog svjedoka.

Svjedok S. R. je pored ostalog istakao u predmetu istrage da je dana 05.02.2010. godine bio u M. B. kada je održana Skupština L. d. P. te da je tadašnji sekretar društva G. pokazivao štos članskih karata lovaca sa strane i da su to članske karte koje navodno okrivljeni nije prikazao da je naplatio članarinu odnosno prikazao ih je manje nego što ih je izadao i naplatio, pa je okrivljeni rekao da mora na posao pa je krenuo da ide i prišao je stolu gdje su sjedeli G. M. i tadašnji predsednik V. i nastala je neka gužva i zna da nakon odlaska okrivljenog na stolu nije bilo članskih karata koje je pokazivao G.

Sud je takodje prihvatio iskaz ovog svjedoka.

Svjedok T. Z. je pored ostalog u predmetu istrage istakao da je dana 05.02.2010. godine bio prisutan Skupštini L. d. P. na kojoj je G. M. kao sekretar društva iznio da je naplaćeno 16 članarina lovaca sa strane, a prikazano 9, a čija članarina iznosi po 100,00 eura. G. im je pokazao štos tih članskih knjižica i sjeća se da kada je okrivljeni napuštao sastanak da je uzeo ove članske knjižice ispred G. sa stola i tada rekao "ovo meni treba" i te članske knjižice je stavio negdje ispod jakne i nije htio da ih vrati. Takodje ističe da je čuo priču da je svjedok V. dao nalog na 60,00 eura za naknadu za odstel vukova, a da je navodno okrivljeni dopisao jednu nulu i podigao 1.600,00 eura, ali on nezna da li je to tako.

Sud je prihvatio iskaz ovog svjedoka.

Svjedok J. V. je pored ostalog u predmetu istrage istakao da je dana 05.02.2010. godine bio prisutan Skupštini L. d. koja je održana u prostrijama M. B. i sjeća se da je sekretar G. pokazivao članske karte lovaca iz drugih opština, a koliko se sjeća bilo ih je 16 i lično je vidio kada je okrivljeni uzeo sa stola ispred G. sve te članske karte koje je G. pokazivao i odnio ih sa sobom i koliko on zna iste nisu vraćene L. d. Takodje, ističe da je na jednoj od skupština bilo priče da je okrivjeni prepravio neki nalog koji je potpisao V., a koliko se sjeća nalog je glasio na 60,00 eura za isplatu odstrela vukova, a da je okrivljeni podigao 1.600,00 eura i čuo je da je razliku okrivljeni vratio L. d. P.

Sud je prihvatio iskaz ovog svjedoka.

Svjedok D., Ž. je u predmetu istrage pored ostalog istakao da je dana 05.02.2010. godine bio prisutan na Skupštini L. d. u prostorijama M. B. u P. i vidio je kada je okrivljeni ispred sekretara G. sa stola oduzeo članske karte i to 16 članskih karata i iste odnio sa sobom, rekavši da žuri na posao, a pomenute članske karte koliko je njemu poznato nikada nisu vraćene L. d.

Sud je prihvatio iskaz ovog svjedoka.

Svjedok G. M. je istakao da je od maja mjeseca 2009. godine Sekretar L. d. P., a prije njega sekretar je bio okrivljeni, a u to vrijeme on je bio predsednik Nadzornog odbora. Dana 05.02.2010. godine u ugostiteljskom objektu M. B. u P. održana je Skupština L. d. i pričalo se na Skupštini kako je 16 lovaca sa teritorija drugih opština dostavilo članske knjižice koje su bile ovjerene pečatom za 2008. godinu, a za koje je bila naplaćena članarina, a okrivljeni prijavio članarine samo za 9 lovaca. Okrivljeni je u jednom trenutku rekao da žuri na posao, došao do vrata zatim sa stola ispred svjedoka uzeo 16 članskih knjižica za lovce sa teritorija drugih opština koje su trebale služiti kao dokaz i tih 16 knjižica jer odnio sa sobom i nikada ih nije vratio L. d. Takodje, ističe dakada su vršili kontrolu poslovanja za 2008. godinu pa su pregledom analitičke kartice od A. m. b. vidjeli da je u toku 2009. godine sa računa L. d. podignut iznos od 1.600,00 eura, pa je on pitao predsednika V. na ime čaga je podignut taj iznos i on mu je rekao da nije potpisivao nikakv nalog na iznos od 1.600,00 eura te da se sjeća da je potpisao nalog na iznos od 60,00 eura na ime naknade za odstrel vuka. Tada je njima okrivljeni rekao da je bio u finasijskim problemima te da je na nalogu koji je glasio na iznos od 60,00 eura dodao broj 1 ispre broja 60, a iza broja 60 dodao cifru 0, te je na osnovu takvog naloga podigao iznos od 1.600,00 eura. Nakon dvadesetak dana okrivljeni je na račun L. d. uplatio iznos od 1.540,00 eura jer mu je V. u suprotnom rekao, ako ne uplati pomenuti novac da će ga prijaviti policiji.

Sud je prihvatio iskaz ovog svjedoka.

Svjedok L. S. je istakao pored ostalog na zapisniku predmeta istrage da je dana 05.02.2010. godine bio prisutan u ugostiteljskom objektu M. B. gdje se održavala Skupština l. d., pa je tada okrivljeni sa stola ispred novog sekretara L. d. G. M. uzeo više članskih knjižica lovaca sa teritorija drugih opština. On nije vidio koliko je tu bilo knjižica, ali je čuo da ih je bilo 16, pa je iste knjižice C. odnio sa sobom. Na Skupštini od predsednika V. je čuo da je okrivljeni prepravljao nalog koji je V. potpisao na kome je bila upisana nagrada za odstrel vukova, ali taj nalog nije vidio i ne može se preciznije izjašnjavati o tome.

Sud je takodje prihvatio iskaz ovog svjedoka.

Svjedok P. S. je istakao pored ostalog na zapisniku predmeta istrage da je dana 05.02.2010. godine bio prisutan u ugostiteljskom objektu M. B. gdje se održavala Skupština L. d. P., pa je sekretar društva G. M. pokazivao članske knjižice govoreći kako ih okrivljeni u evidenciji nije prikazao, a da su iste knjižice potpisane i naplaćene. Okrivljeni je u jednom momentu rekao da mora da ide da žuri na posao i kada je naišao pred stola za kojim je sjedio G. uzeo je nešto sa stola i stavio u pantalone i otišao. G. i V. su tražili od njega da vrati to što je uzeo medjutim, okrivljeni se udaljio sa lica mjesta.

Sud je takodje prihvatio iskaz ovog svjedoka.

Svjedok M. V. je pored ostalog na zapisniku istrage istakao da je dana 05.02.2010. godine bio prisutan u objektu M. B. u P. gdje se održavala Skupština L. d. Dalje ističe da je okrivljeni sa stola ispred G. M. uzeo članske knjižice i iste odnio sa sobom, a on nezna koliko je bilo članskih knjižica.

Sud je prihvatio iskaz ovog svjedoka.

Svjedok D. M. je istakao pored ostalog u predmeti istrage da je dana 05.02.2010. godine bio u ugostiteljskom objektu M. B. P. kada se održavala Skupština L. d. P. Vidio je da sekretar G. ispred sebe na stolu ima članske knjižice, ali nezna koliko ih je bilo niti na čija su imena glasile. U jednom momentu okrivljeni je krenuo da izadje sa izgovorom da treba da ide na posao, a svjedok je tada bio okrenut ledjima prema izlaznim vratima, a kada je začuo galamu okrenuo se i vidio da je došlo do gužve odnosno G. i V. su tražili od okrivljenog da vrati članske karte i nisu dozvolili okrivljenom da izadje iz prostorije. Svjedok je nakon toga napustio Skupštinu i nije se više vraćao i nezna šta se dalje dešavalo.

Sud je prihvatio iskaz ovog svjedoka.

Svjedok K. S. je kao zastupnik oštećenog L. d. P. istakao da je od dana 06.06.2011. godine predsednik L. d. P., a prije njega predsednik tog društva je bio V. S. Ističe da je čim je došao za predsednika L. d. utvrdio da je kompletna dokumentacija kao i svi ostali papiri u društvu da su veoma neprecizno i aljkavo vodjeni tako da je koliko je on mogao da utvrdi stanje sa finansijama sve u redu medjutim, opet ističe da zbog nepreciznosti dokumentacije i aljkavosti sa sigurnošću nemože utvrditi da li je sve baš u redu. Njemu je raniji vještak G. V. ponovio da je evidencija vodjena veoma loše i neprecizno tako da nemože sa sigurnošću da tvrdi da li ima nekog manjka ili nema, ali se njemu čini kako može da zapazi da je ipak stanje u finansijama u redu.

U završnoj riječi je istakao da se u ime L. d. P. ne pridružuje krivičnom gonjenju protiv okrivljenog niti ističe imovinsko-pravni zahtjev jer L. d. P. ni u čemu nije oštećeno od strane okrivljenog.

Sud je u cjelosti prihvatio iskaz zastupnika L. d. P. kao svjedoka smatrajući da je ovaj svjedok objektivno svjedočio i iz njegovog kazivanja sud je nedvosmisleno utvrdio da L. d. P. radnjama okrivljenog ni u čemu nije oštećeno, pa iz tog razloga nije ni istakao imovinsko-pravni zahtjev niti se pridružijo krivičnom gonjenju protiv okrivljenog ni za jedno krivično djelo, a nakon što je zamjenik ODT-a odustao od daljeg krivičnog gonjenja za krivično djelo pronevjera, istakao je da ne želi da nastavlja krivično gonjenje protiv okrivljenog.

Iz dopune nalaza i mišljenja vještaka ekonomske struke D. Ć., G. L. i P. R. od dana 05.12.2013. godine sud je utvrdio, a što su i sami vještaci na pretresu istakli da je jasno na osnovu saslušanih svjedoka da je okrivljeni iz blagajne za potrebe L. d. isplatio cjelokupan iznos koji mu se stavlja na teret, pa iz tog razloga su mišljenja da nema štete za L. d. P. Imajući to u vidu zamjenik ODT-a je u završnoj riječi i odustao od daljeg krivičnog gonjenja protiv okrivljenog za krivično djelo pronevjera iz čl.420.st.1. Krivičnog zakonika CG.

Vještak grafolog N. V. u svom nalazu i mišljenju br. 39/12 od 09.04.2012. godine je istakla da sa sigurnošću ne može tvrditi da je okrivljeni dopisivao cifre na isplatnom nalogu, koliko cifara i koje su to cifre.

Iz izvještaja iz kaznene evidencije za okrivljenog sud je utvrdio da okrivljeni ranije nije osudjivan.

Sud ostale izvedene dokaze nije cijenio pojedinačno jer se isti odnose na krivično djelo pronevjera iz čl.420.st.1. Krivičnog zakonika CG, a za to djelo zamjenik ODT-a je odustao od daljeg krivičnog gonjenja, pa iz tog razloga nije bilo ni potrebno iste posebno analizirati.

Kod ovakvog činjeničnog stanja na osnovu svih izvedenih dokaza sud je utvrdio da nema dokaza da je okrivljeni počinio krivično djelo sprječavanje dokazivanja iz čl.390.st.2. Krivičnog zakonika, jer je sud na osnovu saslušanih svjedoka, a takodje na osnovu odbrane okrivljenog koju je sud djelimično prihvatio, utvrdio da je tačna činjenica da je okrivljeni za vrijeme održavanja Skupštine L. d. P. koja se održavala u prostorijama "M. B.", sa stola ispred tadašnjeg sekretara L. d. P. G. M. uzeo 16 lovnih karata lovaca iz drugih opština i odnio sa sobom. Medjutim, da bi postojalo krivično djelo sprječavanje dokazivanja potrebno je da su ti dokazi uništeni, oštećeni, i da je time onemogućeno dokazivanje medjutim, evidentno je da je sve te lovne karte okrivljeni dao na vještačenje te da su svi ti iznosi ušli u nalaz i mišljenje kako vještaka G. V. tako i grupe vještaka, te da se svi ti lovci na koje su glasile lovne karte nalaze na spisku lovaca iz drugih opština od 16.12.2009. godine, pa otuda sud je mišljenja da nema dokaza da je okrivljeni izvršio predmetno krivično djelo pa ga je iz tog razloga i oslobodio od optužbe.

Što se tiče krivičnog djela prevara iz čl.244.st.1. Krivičnog zakonika, a koje se okrivljenom stavlja na teret, sud je utvrdio da u konkretnom slučaju niko nije oštećen, dakle nema oštećenog, pa je jasno da za postojanje tog djela nema osnovnog konstitutivnog elementa djela - štete, pa je sud iz tog razloga shodno članu 373.st.1. tačka 1. ZKP CG okrivljenog oslobodio od optužbe jer djelo za koje je okrivljeni optužen po zakonu nije krivično djelo. U prilog tome sud navodi činjenicu da je zastupnik L. d. P. K. S. kao predsednik tog društva kako u završnoj riječi tako i tokom pretresa istakao da radnjama okrivljenog L. d. P. ni u čemu nije oštećeno. Tokom postupka utvrdjeno je da je okrivljeni sa žiro-računa L. d. P. podigao 1.600,00 eura i to dana 23.03.2009. godine, medjutim on je nakon petnaestak dana vratio na žiro-račun 1.540,00 eura, kao razliku više podignutog novca. Jasno je da je okrivljeni dobrovoljno vratio na žiro-račun više podignutog novca u iznosu od 1.540,00 eura. Dakle, jasno je da u konkretnom slučaju nema oštećenog, a da bi postajalo krivično djelo prevara iz čl.244. st.1. Krivičnog zakonika potrebno je da na jednoj strani stoji okrivljeni, a na drugoj strani oštećeni. Pošto u konkretnom slučaju nema oštećenog to je sud mišljenja da nema ni krivičnog djela. Pri tome posebno treba dodati činjenicu da je Uprava policije PJ P. podnijela krivičnu prijavu nakon skoro godinu i devet mjeseci tačnije dana 03.11.2010. godine, a okrivljeni je vratio na žiro-račun više podignuti iznos novca u aprilu mjesecu 2009. godine.

Što se tiče krivičnog djela pronevjera iz čl.420.st.1. Krivičnog zakonika CG zamjenik ODT Pljevlja je u završnoj riječi na glavnom pretresu istakao da odustaje od daljeg krivičnog gonjenja protiv okrivljenog jer nema dokaza da je okrivljeni izvršio krivično djelo koje mu se stavlja na teret, a zastupnik oštećenog L. d. P. je istakao da ne želi da nastavi krivično gonjenje protiv okrivljenog jer L. d. P. ni u čemu nije oštećeno, to je sud shodno članu 372. st.1. tačka 1. ZKP CG optužbu odbio protiv okrivljenog.

Shodno članu 230. st.1. ZKP CG sud je odlučio da troškovi krivičnog postupka padaju na teret budžetskih sredstava.

Sa iznijetih razloga odlučeno je kao u izreci presude.

OSNOVNI SUD U PLJEVLJIMA

dana 17.12.2013. godine
Zapisničar,S u d i j a,
Djondović MilenkaBranko Pejović
PRAVNA POUKA: protiv ove presude dozvoljena je žalba u roku od 8 dana po prijemu
iste Višem sudu u Bijelom Polju, a preko ovog suda.