K. br. 530/20
U IME CRNE GORE
Osnovni sud u Podgorici, sudija Rade Ćetković, uz učešće zapisničarke Edine Kraje, u krivičnom postupku protiv okrivljenog D. A., zbog krivičnog djela laka tjelesna povreda povreda iz čl. 152 st. 2 u vezi sa st. 1 Krivičnog zakonika Crne Gore, nakon javnog glavnog pretresa održanog 06.05.2021. godine, u prisustvu zastupnice optužbe Aleksandre Rakočević i okrivljenog, istog dana izrekao je i objavio,
P R E S U D U
Okrivljeni: D. A., JMB xxxxxxxxxxxxx, od oca R. i majke I., rođene U., rođen xx.xx.19xx. godine u Podgorici, sa prebivalištem u Podgorici - Ul. K. R. bb, državljanin Crne Gore, razumije crnogorski jezik, koji je i njegov jezik, radnik, razveden, otac jednog djeteta, pismen, bez završene škole, lošeg imovnog stanja, neosuđivan, protiv kojeg se ne vodi postupak za drugo krivično djelo.

Kriv je

Što je:

Dana 07. oktobra 2019. godine, oko 22.30 časova, u Bulevaru Pera Ćetkovića 255, u Podgorici, kod kafe bara "Kataleja", svjestan svog djela čije je izvršenje htio i znajući da je njegovo djelo zabranjeno, lako tjelesno povrijedio oštećenog K. S., na način što mu je bejzbol palicom - sredstvom podobnim da tijelo teško povrijedi ili zdravlje teško naruši, zadao udarac u predjelu glave i tako mu nanio laku tjelesnu povredu u vidu rane razderine u tjemenom predjelu, sa lijeve strane, veličine oko 2 cm,
- čime je izvršio krivično djelo laka tjelesna povreda iz čl. 152 st. 2 u vezi sa st. 1 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore i čl. 226, čl. 229 i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 30 (trideset) dana i istovremeno određuje da se ona neće izvršiti, ako okrivljeni u roku od 2 (dvije) godine po pravosnažnosti presude ne učini novo krivično djelo.

Obavezuje se okrivljeni da plati na ime troškova krivičnog postupka iznos od 90,50 €, u roku od 15 dana po pravosnažnosti presude, pod prijetnjom izvršenja.

Pisano izrađena presuda ne sadrži obrazloženje, shodno članu 458 stav 7 Zakonika o krivičnom postupku.

OSNOVNI SUD U PODGORICI

Dana, 06.05.2021. godine
ZAPISNIČARKA S U D I J A
Edina Kraja Rade Ćetković
DN-a: Po primjerak presude dostaviti:

- a/a.

Postupljeno dana ________________
Namještenik suda_________________