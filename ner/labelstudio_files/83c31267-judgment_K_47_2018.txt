U IME CRNE GORE
K.47/18
OSNOVNI SUD U HERCEG NOVOM, po sudiji Vesni Gazdić, uz učestvovanje namještenika suda Vanje Marić kao zapisničara, po optužnom predlogu Osnovnog državnog tužilaštva u Herceg Novom Kt.br.31/18 od 10.04.2018.godine protiv okrivljenog Š.B. zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl. 339 st.3 u vezi st.1 KZCG dana 28.03.2019. godine, u prisustvu ODT Herceg Novi Nikole Samardžića, okrivljenog Š.B. i branioca okrivljenog A.M. adv. iz Herceg Novog , donio je i javno objavio sljedeću

U IME CRNE GORE
P R E S U D U
Okrivljenom Š.B. (JMBG ....) od oca B. i majke S. rođ. M., rođen .....godine u N., nastanjen u M., ...., konobar zaposlen u restoranu P. u I., oženjen, otac jednog mldb. djeteta, državljanin Crne Gore, osuđivan Presudom Osnovnog suda u Herceg Novom K.br.203/12 od 31.01.2013.godine zbog krivičnog djela iz čl.247 st.1KZCG na kaznu zatvora u trajanju od 30 dana uslovno na 1 godinu
Kriv je

Što je:

dana 16.decembra 2017.godine oko 19,00 časova na dijelu Jadranske magistrale u Zelenici, nepridržavajući se saobraćajnih propisa iz čl.17 st.2 ZOBS-a na putevima ugrozio sabraćaj i doveo u opasnost život i tijelo ljudi na način što je upravljajući pmv marke ''Fiat'' tip ''Punto'' reg.ozn. HN .... i krećući se iz smjera Meljina, prilikom približavanja obilježenom pješačkom prelazu koji se nalazi ispred prodavnice ''Idea'' nije upravljao vozilom na način kojim ne ugrožava druge učesnike u saobraćaju tako da u svakoj situaciji može bezbjedno da zaustavi vozilo ispred pješačkog prelaza, iako je bio svjestan da svojom vožnjom može izazvati saobraćajnu nezgodu ali je olako držao da do toga neće doći ili da će to moći da spriječi, pa je u toku vožnje zašao u zonu pješačkog prelaza neobrativši pažnju na oštećenu Č.A. koja je kao pješak prelazila kolovoz na obilježenom pješačkom prelazu krećući se sa lijeve strane na desnu u odnosu na smjer kretanja vozila kojim je upravljao okrivljeni i zatim prednjim desnim dijelom vozila ostvario kontakt sa tijelom oštećene koja je usljed kontakta sa vozilom zadobila tešku tjelesnu povredu u vidu preloma gornjeg okrajka desne ramenjače sa dislokacijom prelomljenih koštanih ulomaka
- čime je izvršio krivično djelo teško djelo protiv bezbjednosti javnog saobraćaja iz čl.348 stav 3 u vezi čl.339 stav 3 u vezi stava 1 Krivičnog zakonika Crne Gore,
pa mu sud, na osnovu citiranih zakonskih propisa i primjenom čl. 4, 32, 36, 42, 52, 53, 54 KZ CG te čl.374, čl.229 st. 1, čl.239 i čl.226 st.3 ZKP-a izriče
USLOVNU OSUDU

Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko okrivljeni u roku od 2 (dvije) godine po pravosnažnosti presude ne učini novo krivično djelo.

Okrivljeni se obavezuje da plati troškove krivičnog postupka u iznosu od 187,00 €, kao i da plati troškove paušala u iznosu od 30,00 €, sve u korist budžeta Crne Gore na žiro račun 832-158-14 u roku od 15. dana od pravosnažnosti presude.

Oštećena Č.A. se radi ostvarivanja imovinsko pravnog zahtjeva upućuje na redovnu građansku parnicu.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava na žalbu i niko od njih nije zahtijevao dostavu presude.

OSNOVNI SUD U HERCEG NOVOM

Dana, 28.03.2019.godine
Zapisničar S U D I J A
Vanja Marić Vesna Gazdić
Pravna pouka:protiv ove presude žalba nije dozvoljena budući da su se stranke odmah po njenom objavljivanju odredkle prava na žalbu.