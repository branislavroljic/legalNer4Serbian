K.br.89/19
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani Popović, uz sudjelovanje zapisničara Krvavac Mirjane, u krivičnom predmetu protiv optužene G. A.iz P. zbog krivičnog djela uvrede iz čl.195 st.1 i 2 Krivičnog zakonika Crne Gore i krivičnog djela nasilničko ponašanje iz čl.399 st.1 i 2 Krivičnog zakonika Crne Gore po privatnoj tužbi (optužnom predlogu)od 26.08.2019.godne oštećenog kao tužioca B.B. iz P., nakon održanog glavnog i javnog pretresa u prisustvu oštećenog kao tužioca B. B. i optužene G. A.,dana 24.09.2019.godine,donio je i javno objavio
P R E S U D U
Optužena G. rođ. F. A. JMBG ... od oca M.i majke G. rođene M., rođena dana ... .godine u P. sa prebivalištem u P., ul.M. M. ..., državljanka C. G., udata, majka troje punoljetne djece, penzioner, pismena, završila gimnaziju, govori crnogorskim jezikom, srednjeg imovnog stanja, nevodi se krivični postupak za drugo krivično djelo, neosuđivana.

Na osnovu čl.373 st.1 tačka 1 ZKP-a
OSLOBAĐA SE OD OPTUŽBE
Da je :

I. Dana 05.07.2019.godine između 10,00 i 11,20 časova u P. u prodavnici DOO „D.“ vlasništvo S. S. oštećenom B. B. uputila uvredljive riječi „Izlazi napolje magarac jedan,šta čekaš magarčino jedan,izlazi van bre“ ,mlateći rukama do izlaznih vrata išla za oštećenim i opsovala oštećenom majku riječima „Jebem ti majku“,-
čime bi izvršila krivično djelo uvrede iz čl.195 st.1 Krivičnog zakonika Crne Gore,
jer djelo koje je optuženoj stavljeno na teret po zakonu nije krivično djelo.

Na osnovu čl.373 st.1 tačka 2 ZKP-a
OSLOBAĐA SE OD OPTUŽBE
Da je :

II.Dana 05.07.2019.godine između 10,00 i 11,20 časova u P. u prodavnici DOO „D.“ vlasništvo S. S. oštećenom B.B. uputila uvredljive riječi „Izlazi napolje magarac jedan,šta čekaš magarčino jedan,izlazi van bre“ ,mlateći rukama do izlaznih vrata išla za oštećenim i opsovala oštećenom majku riječima „Jebem ti majku“,-
čime bi izvršila krivično djelo nasilničko ponašanje iz čl.399 Krivičnog zakonika Crne Gore,
jer u postupku nije dokazano da je optužena izvršila krivično djelo koje joj je stavljeno na teret.

Troškovi krivičnog postupka padaju na teret budžetskih sredstava.

Oštećeni kao tužilac radi ostvarivanja imovinsko pravnog zahtjeva upućuje se na parnicu.

O b r a z l o ž e nj e
Oštećeni kao tužilac B. B. je blagovremeno dana 26.08.2019. godine a nakon što je Osnovno državno tužilaštvo u Pljevljima rješenjem Kt.br.120/19 od 29.07.2019.godine odbacilo njegovu krivičnu prijavu protiv G.A. iz P. zbog krivičnog djela napad službeno lice u vršenju službene dužnosti iz čl.376 st.1 Krivičnog zakonika Crne Gore optužio G.A. iz P. da je izvršila krivično djelo uvrede iz čl.195 st.1 i 2 Krivičnog zakonika Crne Gore i krivično djelo nasilničko ponašanje iz čl.399 Krivičnog zakonika Crne Gore a na način, mjesto i vrijeme bliže opisano izrekom ove presude. U završnoj riječi oštećeni kao tužilac ostajući pri podnijetoj privatnoj tužbi-optužnom predlogu predložio je da su doptuženu oglasi krivom i osudi po zakonu za izvršeno krivično djelo uvrede iz čl.195 st.1 i st.2 Krivičnog zakonika Crne Gore i krivično djelo nasilničko ponašanje iz čl.399 st.1 i 2 Krivičnog zakonika Crne Gore i tražio da na ime imovinsko pravnog zahtjeva oštećenom optužena plati izose od po 3.900,00 € duševnoj bolnici u K. i ustanovi Z. N. u P. kao i da mu naknadi troškove krivičnog postupka.

Optužena G.A.u svojoj odbrani datoj na glavnom pretresu ne priznajući izvršenje krivičnih djela ni svoju krivicu navela je da je kritičnog dana u prijepodnevnim satima, negdje oko 10,00 ili 11,00 časova ušla u prodavnicu kod S. na K. m. da nešto trguje a ta prodavnica inače veoma uska odnosno vrlo je uzak prostor za kupce i u momentu kada je ušla u prodavnicu B. B. koga poznaje iz viđenja bio je kod kase, već je bio trgovao i ona je pošla ka kasi ali nije mogla da priđe kasi od B. pa ga je pitala „Jeste li vi završili“ a B. joj rekao nešto u smislu „Ja bih da izađem al nemogu od vas“ i ona mu je tada rekla „Mrš izađite“ a on joj na to ništa nije odgovorio već je izašao iz radnje. Kazala je da se izvinjava B. što mu je rekla „Mrš izađite“, nezna zbog čega je to rekla i nakon ovog događaja otišla je kući a posle dvadesetak dana zvali su je u policiju da da izjavu. Optužena je dalje u svoju odbranu kazala da kritične prilike nije vrijeđala majku oštećenom niti je psovala niti oštećenog udarala niti mahala rukama jer nije imala potrebu da maše rukama, samo je oštećenom dva puta rekla „Mrš napolje“ a oštećeni izašao nerekavši joj ništa na te njene riječi. Misli da kritične prilike u radnji nije bio niko izuzev nje, oštećenog i prodavačice S. mada dozvoljava mogućnost da je bila i druga prodavačica. U završnoj riječi odluku o krivici i kazni ostavila je na ocjenu sudu ističući da nije izvršila krivična djela koja joj se stavljaju na teret.

U dokaznom postupku sud je saslušao u svojstvu svjedoka oštećenog kao tužioca B. B., saslušao svjedoka S. S. i izvršio uvid u izvode iz KE za optuženu.

Nakon provedenog dokaznog postupka i ocjene izvedenih dokaza u smislu čl.370 ZKP-a a pri tom cijeneći odbranu optužene G. A. ovaj sud je optuženu primjenom čl.373 st.1 tačka 1 ZKP-a oslobodio od optužbe za krivično djelo uvrede iz čl. 195 Krivičnog zakonika Crne Gore jer djelo koje je optuženoj stavljeno na teret po zakonu nije krivično djelo a kako u postupku sud nije na pouzdan način mogao utvrditi da je optužena izvršila krivično djelo nasilničko ponašanje iz čl.399 Krivičnog zakonika Crne Gore kako joj je to optužnim predlogom oštećenog kao tužioca B. B. stavljeno na teret pa je sud u nedostatku dokaza a primjenom čl.373 st.1 tačka 2 ZKP-a oslobodio od optužbe.

Ovakvu svoju odluku sud zasniva na činjenicama koje slijede iz izvedenih dokaza.

Naime, oštećeni kao tužilac stavlja na teret optuženoj da je izvršila krivično djelo uvrede iz čl.195 st.1 i 2 Krivičnog zakonika Crne Gore na način što mu je dana 05.07.2019. godine između 10,00 i 11,20 časova u P. u prodavnici DOO „D.“ vlasništvo S. S. uputila uvredljive riječi „Izlazi napolje magarac jedan,šta čekaš magarčino jedan,izlazi van bre“ ,mlateći rukama do izlaznih vrata išla za oštećenim i opsovala oštećenom majku riječima „Jebem ti majku“.

Sud je optuženu G. A. primjenom čl.373 st.1 tač.1 ZKP-a oslobodio od optužbe da je izvršila krivično djelo uvrede iz čl.195 st.1 i 2 Krivičnog zakonika Crne Gore jer djelo koje je optuženoj stavljeno na teret po zakonu nije krivično djelo. Naime, Zakonom o izmjenama i dopunama Krivičnog zakonika koji je donijet dana 22.06.2011.godine i objavljen u Službenom lisu Crne Gore br.32/11 od 01.07.2011.godine i to čl.8 ovog zakona propisano je „Čl.195 i 196 brišu se“. Zakon o izmjenama i dopunama Krivičnog zakonika Crne Gore koji je objavljen u službenom listu br.32/11 od 01.07.2011.godine stupio je na snagu osmog dana od dana objavljivanja u Službenom listu.Dakle, krivično djelo uvrede koje je bilo normirano čl.195 Krivičnog zakonika Crne Gore brisano je iz krivičnog zakonodavstva. Odredbom čl.5 Krivičnog zakonika Crne Gore propisano je „Krivično djelo je djelo koje je zakonom određeno kao krivično djelo, koje je protivpravno i koje je skrivljeno“. Kako je krivično djelo uvrede brisano, dakle zakonom nije određeno kao krivično djelo to je sud optuženu G. A. na osnovu čl.373 st.1 tač.1 ZKP-a oslobodio od optužbe da je izvršila krivično djelo uvrede iz čl.195 st.1 i 2 Krivičnog zakonika Crne Gore jer djelo koje joj je stavljeno na teret po zakonu nije krivično djelo.

Oštećeni kao tužilac optuženoj stavlja na teret i izvršenje krivičnog djela nasilničko ponašanje iz čl.399 st.1 i 2 Krivičnog zakonika Crne Gore na način što mu je dana 05.07.2019. godine između 10,00 i 11,20 časova u P. u prodavnici DOO „D.“ vlasništvo S. S. uputila uvredljive riječi „Izlazi napolje magarac jedan,šta čekaš magarčino jedan,izlazi van bre“ ,mlateći rukama do izlaznih vrata išla za oštećenim i opsovala oštećenom majku riječima „Jebem ti majku“. Optužena je negirala izvršenje krivičnog djela ističući da je kritične prilike oštećenom kao tužiocu dva puta uputila riječi „Mrš napolje“.

Radi provjere osnovanosti optužbe kao i radi provjere odbrane optužene sud je izveo naprijed navedene dokaze pa je oštećeni kao tužilac B.B. u svojstvu svjedoka istakao da optuženu poznaje iz viđenja i da sa njom nikada nije imao bilo kakav problem te da je dana 05.07.2019.godine u vremenu između 10,30 i 11,20 časova ušao u radnju kod S. kod hotela „G.“ sa namjerom da nešto trguje, da je u radnji bila prodavačica S. i druga prodavačica kojoj nezna ime te da je kupio što je htio i kada je trebao da izađe u radnju je ušla optužena pa pošto je radnja uska nije mogao da izađe. Prodavačica S. je rekla optuženoj da se pomakne kako bi on prošao a on se pomakao u ćoše i tada ga je optužena spazila, pogledala u njega i rekla mu „Izlazi napolje magarac jedan“. Nije znao šta ga je snašlo da bi mu optužena ponovo uputila riječi „Izlazi napolje magarčino jedna bre“, da je to toliko surovo izrečeno sa pakošću i on tada kreće da izađe iz radnje kada mu optužena opet govori riječi „Marš napolje“ i rukama ispred sebe pokazuje mu da izađe napolje pa kada je uzimao kese sa namirnicama koje je prethodno kupio u drugoj radnji i koje su mu bile na zamrzivaču optužena mu je tiho opsovala majku govoreći mu „Da mu jebe majku“ i „Izlazi napolje“. On je optuženoj na to samo rekao „Hvala lijepo“, otišao i događaj prijavio državnom tužilaštvu.Kazao je da ga optužena kritične prilike nije ni udarila niti pokušala da udari. Sa prodavačicom S. je u fer odnosima, u momentu kada mu je optužena upućivala sve navedene riječi izlazna vrata prodavnice su bila otvorena a S. je bila negdje oko kase, to je bilo jedno 4 do 5 m od njega i od optužene i optužena mu je veoma tiho uputila psovku kojom mu je vrijeđala majku pa smatra da prodavačica S. nije mogla čuti sve što je kritične prilike optužena njemu rekla.

Svjedok S.S. je izjavila da je zaposlena u prodavnici „D.“ vlasništvo S. S. koja prodavnica se nalazi na K. m. kod hotela „G.“ te da poznaje i optuženu i oštećenog, komšije su a poznaje ih i iz radnje gdje trguju. Kritičnog dana negdje oko 11,00 časova došao je B. B. u radnju, kupio par sitnica i platio i u tom momentu u prodavnicu ulazi optužena, B. tada stoji kod police od čipsa, čekao je da optužena pazari, nije mogao da izađe jer je prodavnica uska i kada je optužena prišla kasi pitala je B.nešto u smislu da li hoće i da li želi da izađe a B. joj tada rekao „Čekam vas“ i tada mu je A. u nekoliko navrata rekla „Marš napolje“ i „Izlazite napolje“ i jedan put mu je rekla „Magarče jedan“. Boro je tada pošao ka vratima rekavši optuženoj „Hvala gospođo“ i udaljio se iz radnje a posle kraćeg vremena i optužena je izašla iz radnje.Nije čula da je optužena oštećenom tog dana u radnji psovala majku,stajala je na pola metra od njih i vjerovatno bi to čula da je to rečeno jer između kase i zamrzivača ima od prilike jedan metar a ulazna vrata u radnji su od kase udaljena možda dva metra. Optužena je oštećenom rekla „Marš napolje magarčino jedna“ kada je on izlazio iz radnje, da je išta drugo rečeno ona bi to morala čuti. Optužena oštećenog nije udarila niti je pokušala da ga udari a u vrijeme događaja u radnji je pored nje, optužene i oštećenog bila i njena prijateljica K. E . Tačno je i to da je optužena pitala oštećenog kada je ušla u radnju da li on hoće da izađe a on joj rekao „Nemogu od vas“ i tada mu optužena govori „Marš napolje“.

Cijeneći iskaz svjedoka S. S. sud je iskaz ove svjedokinje prihvatio u cjelosti kao istinit i objektivan smatrajući da je svjedokinja veoma jasno i uvjerljivo posvjedočila sve ono što joj je kao očevidcu događaja poznato obzirom da se događaj desio u radnji u kojoj svjedokinja radi. Imajući u vidu po mišljenju suda istinit i objektivan iskaz svjedokinje S. i cijeneći iskaz oštećenog kao tužioca dat u svojstvu svjedoka sud je djelimično prihvatio iskaz oštećenog B. a naime prihvatio je njegove navode da mu je optužena kritične prilike uputila riječi „Mrš izađite“ i „Mrš napolje“ kao i da mu je uputila riječi „Marš napolje magarčino jedna“. Međutim, navode oštećenog da mu je kritične prilike optužena opsovala majku govoreći mu „Da mu jebe majku“ sud nije mogao prihvatiti a ovo iz razloga što je svjedokinja S. kazala da nije čula da je optužena kritične prilike oštećenom opsovala majku a stajala je na pola metra od njih i vjerovatno bi to čula da je rečeno.

U postupku je utvrdjeno i to iz iskaza svjedokinje S. čijem iskazu je sud poklonio punu vjeru kao i djelimično iz iskaza oštećenog B. da je optužena dana 05.07.2019.godine između 10,00 i 11,20 časova u P. u prodavnici DOO „D.“ vlasništvo S. S. oštećenom B. B. uputila uvredljive riječi „Mrš izađite“ i „Mrš napolje“ kao i da mu je uputila riječi „Marš napolje magarčino jedna“. I optužena priznaje da je dva puta rekla oštećenom„ Mrš izađite“ i „Mrš napolje“.

Krivično djelo nasilničko ponašanje iz čl.399 Krivičnog zakonika Crne Gore čini onaj „Ko grubim vrijeđanjem ili zlostavljanjem drugog, vršenjem nasilja prema drugom,izazivanjem tuče ili drskim i bezobzirnim ponašanjem ugrozi spokojstvo građana ili remeti javni red i mir ukoliko je to izvršeno u grupi ili je nekom licu nanesena laka tjelesna povreda ili je došlo do teškog ponižavanja građana“. Radnja izvršenja ovog krivičnog djela može se sastojati u preduzimanju neke od sledećih djelatnosti: grubom vrijeđanju, zlostavljanju, vršenju nasilja prema drugom, izazivanju tuče,drskom ili bezobzirno ponašanju.Kritične prilike optužena je oštećenom B. uputila riječi „Marš napolje“ i „Izlazite napolje“ kao i riječi „Marš napolje magarčino jedna“.Činjenica je da su riječi „marš“ i „magarčino jedna“ uvredljive riječi.Medjutim,da bi postojalo krivično djelo nasilničko ponašanje iz čl.399 Krivičnog zakonika Crne Gore mora biti ostvaren i jedan od tri objektivna uslova: da je djelo izvršeno u grupi, da je nekom licu pri izvršenju nanesena laka tjelesna povreda ili da je došlo do teškog ponižavanja građana.U konkretnom slučaju optužena je djelovala sama a ne u grupi, nema dokaza da je nekom licu nanesena laka tjelesna povreda jer sam oštećeni ističe da ga optužena nije udarila niti pokušala udariti kao da nema dokaza da je kritične prilike došlo do teškog ponižavanja građana, događaj se desio u prodavnici u kojoj je pored optužene i oštećenog bila prodavačica i njena drugarica, razlog za upućivanje navedenih riječi oštećenom je uzak prostor prodavnice što je nesporno utvrđeno i po mišljenju suda neradi se o teškom ponižavanju građana što je jedan od objektivnih uslova za postojanje krivičnog djela nasilničko ponašanje iz čl.399 Krivičnog zakonika Crne Gore.

Izvedenim dokazima u postupku sud nije na pouzdan način mogao utvrditi da je optužena G. A. izvršila krivično djelo nasilničko ponašanje iz čl.399 Krivičnog zakonika Crne Gore kako joj je to optužnim predlogom oštećenog kao tužioca stavljeno na teret pa je sud optuženu u nedostatku dokaza primjenom čl.373 st.1 tačka 2 ZKP-a oslobodio od optužbe.

Troškovi krivičnog postupka padaju na teret budžetskih sredstava shodno čl.230 ZKP-a.

Shodno čl.239 ZKP-a sud je oštećenog koji je tražio da na ime imovinsko pravnog zahtjeva oštećenom optužena plati izose od po 3.900,00 € duševnoj bolnici u K.i ustanovi Z. N. u P. uputio na parnicu radi ostvarivanja istog obzirom da je optuženu oslobodio od optužbe.

OSNOVNI SUD U PLJEVLJIMA, dana 24.09.2019.godine.

Zapisničar, S u d i j a,
Mirjana Krvavac Ljiljana Popović
PRAVNA POUKA:

Protiv ove presude dozvoljena je žalba u roku od 8.dana po prijemu iste Višem sudu B. Polje, a preko ovog suda.

DOSTAVITI:

1 x Oštećenom kao tužiocu
1 x Optuženoj