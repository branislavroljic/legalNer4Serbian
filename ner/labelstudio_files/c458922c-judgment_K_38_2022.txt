K.br.38/2022
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog S.R. zbog krivičnog djela nedozvoljeno držanje oružja i eksplozivnih materija iz čl.403 st.1Krivičnog zakonika, nakon održanog glavnog i javnog pretresa dana 18.05.2022.g. u prisustvu DT-a Herceg Novi Nikole Samardžića, okrivljenog S.R. i njenog branioca-advokata D.Z., dana 18.05.2022. g. donio je i javno objavio

PRESUDU

Okrivljeni: S.R., JMBG ...., od oca M. majke J. rođ. K. rođen .....g. u K., nastanjena u HN-ul.....,završio SSS, oženjen-otac troje djece, državljanin Crne Gore, ranije neosuđivan,
Kriv je
Što je:

U periodu od januara 2018.g. do 26.12.2021.g. u svom stanu u ul..... u Herceg Novom, suprotno čl.5 st.2 i čl.10 st.1 tač.2 Zakona o oružju nedozvoljeno, odnosno bez odgovarajuće isprave o oružju držao oružje B kategorije- 16 komada puščane municije kalibra 7,9 mm, pri čemu je bio svjestan svoga djela i htio njegovo izvršenje
čime je učinio krivično djelo nedozvoljeno držanje oružja i eksplozivnih materija iz čl.403 st.1 Krivičnog zakonika.

Sud okrivljenm Stanku Radojičiću primjenom čl.4 st.2, čl.32, čl.42, čl.52, čl.53 i čl.54 Krivičnog zakonika i čl.374 Zakonika o krivičnom postupku,izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca pri čemu se ista neće izvršiti ukoliko u roku od 1 (jedne) godine po pravosnažnosti presude ne izvrši novo krivično djelo.

Sud na osnovu čl.75 st.1 Krivičnog zakonika okrivljenom se izriče MJERA BEZBJEDNOSTI ODUZIMANJE PREDMETA – 16 komada puščane municije kalibra 7,9 mm.

Dužan je okrivljeni da na ime troškova krivičnog postupka u roku od 15 dana po pravosnažnosti presude na žiro račun suda uplati iznos od 30,00€.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 18.05.2022. godine

Zapisničar S U D I J A
Tereza Milović s.r. Ivan Perović s.r.

Za tačnost otpravka tvrdi i ovjerava
službenik suda
PRAVNA POUKA:

Protiv ove presude nije dozvoljena žalba