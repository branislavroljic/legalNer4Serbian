U IME CRNE GORE
K.139/20
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Vjere Bosanac, u krivičnom predmetu protiv okrivljenog P.M. po optužnom predlogu Osnovnog državnog tužilaštva u Herceg Novom Kt.br.220/2020 od 08.10.2020. godine, nakon održanog glavnog i javnog pretresa dana 18.12.2020. godine, u prisustvu ODT HN Nikole Samardžića, okrivljenog i oštećene donio je i javno objavio sljedeću

PRESUDU

Okrivljeni P.M. (JMBG ....) od oca R. i majke M. rođene M., rođen ..... godine u P., nastanjen u I., ...., po zanimanju prehrambreni tehničar, zaposlen kao policajac u SGP Herceg Novi, oženjen, otac troje maloljetne djece, državljanin Crne Gore, neosuđivan
Kriv je

Što je:

dana 23. avgusta 2020.godine u jutarnjim časovima u porodičnom stanu u Igalu, primjenom grubog nasilja narušio tjelesni integritet svoje supruge P.M1., na način da je nakon rasprave odgurnuo dlanom u predjelu vrata i brade a zatim joj zadao udarac pesnicom u lijevu stranu lica i na taj način joj nanio povrede u vidu rane razderine u lijevom jagodičnom predjelu dužine 1 cm sa krvnim podlivom kože i otokom i par krvnih podliva kože u predjelu vrata veličine 3 cm sa crvenilom kože vrata, koje povrede u zbiru predstavljaju laku tjelesnu povredu, pri čemu je okrivljeni bio svjestan svoga djela i htio njegovo izvršenje,
- čime je izvršio krivično djelo nasilje u porodici ili u porodičnoj zajednici iz čl.220 st.1 KZ CG
Pa mu sud za navedeno krivično djela primjenom člana 3, 4, 5, 13, 15, 32, 42, 52, 53 i 54 KZ CG, te odredbi čl. 229 st.4 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni se oslobađa plaćanja troškova postupka shodno odredbi čl.229 st.4 ZKP-a.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 18.12.2020. godine
Zapisničar S UDIJA
Vjera Bosanac Vesna Gazdić
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.