U IME CRNE GORE
K.86/23
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, u krivičnom predmetu protiv okrivljenog A.Z., zbog krivičnog djela teška djela protiv bezbjednosti javnog saobraćaja iz čl.348 st.3 u vezi sa čl.339 st.3 u vezi st.1 Krivičnog Zakonika CG, nakon održanog glavnog i javnog pretresa dana 24.10.2023. godine, u prisustvu ODT HN N.S. i okrivljenog, donio je i javno objavio sljedeću

P R E S U D U
Okrivljeni A. Z.(JMBG: ...) od oca S. i majke A., rođ.V., rođen .... godine, u T., gdje je i stalno nastanjen na adresi T., U..., po zanimanju mašinskog tehničara, zaposlenog u društvu „H. na T.“ iz T., oženjen, otac jednog punoljetnog djeteta, državljanin C.G. i B. i H.,
Kriv je

Što je:

Dana 28.07.2022.g. oko 19:15 časova na raskrsnici obilježenoj semaforima u H. N., ne pridržavajući se saobraćajnih propisa iz čl.26 st.2 ZOBS-a na putevima, ugrozio saobraćaj i doveo u opasnost život i tijelo ljudi tako što je, upravljajući vozilom marke »Š.O.«, reg.oznake HN ..., promjenio saobraćajnu traku kojom se kretao koja služi za skretanje u ulicu M.V., a da se nije uvjerio da to može učiniti na bezbjedan način, iako je bio svjestan da svojom radnjom može izazvati udes ali je olako držao da do toga neće doći ili da će to moći spriječiti, pa je ostvario kontakt sa desnom nogom oštećenog V.Ž. koji je upravljao motociklom »P. X9«, reg.oznake HN...i bio zaustavljen u kolovoznoj traci kojom se skreće u ulicu M.V., od kojeg kontakta su oštećeni i njegova saputnica mal.V.M. pali na kolovoz, pri čemu je oštećeni V.Ž. zadobio tešku tjelesnu povredu u vidu preloma 5. kosti donožja desnog stopala a oštećena V.M. laku tjelesnu povredu u vidu razderine u predjelu desnog koljena, pri čemu je bio svjestan svoga djela i htio njegovo izvršenje,
-čime je učinio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog zakonika Crne Gore,
Pa mu sud za navedeno krivično djela primjenom člana 3, 4, 5, 13, 15, 32, 42, 52, 53 i 54 KZ CG, te odredbi čl. 226 st.3, 239 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni se obavezuje da naknadi troškove krivičnog postupka u iznosu od 214,50€ i troškove paušala u ukupnom iznosu od 30,00 eura sve u roku od 15 dana od dana pravosnažnosti presude na žiro račun 832-158-14, pod prijetnjom prinudnog izvršenja.

Oštećeni V.Ž. i V.M. se radi ostvarenja imovinsko pravnog zahtjeva upućuju na parnični postupak.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 24.10.2023 godine
Zapisničar S UDIJA
Katarina Ristić Vesna Gazdić
Dna:

-ODT
-okrivljenom
-oštećenim
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.