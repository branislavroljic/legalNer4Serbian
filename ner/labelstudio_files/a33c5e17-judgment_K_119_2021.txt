K.br.119/21
U IME CRNE GORE
Osnovni sud u Rožajama, sudija Milan Rajković, uz učešće zapisničara Aide Hasović, u krivičnom predmetu okrivljenog Lj.M. iz R., zbog krivičnog djela krijumčarenje iz čl.265 st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva iz Rožaja Kt.br.186/21 od 15.11.2021. godine, nakon glavnog i javnog pretresa održanog dana 12.01.2022. godine, u prisustvu državnog tužioca Odt - a u Rožajama Ivana Došljaka i okrivljenog, istog dana donio je i javno objavio
P R E S U D U
Okrivljeni Lj. M., JMB ... , od oca N. i majke M., rođene Š., rođen ... godine u R., sa prebivalištem u R., ulica 30. s. bb, državljanin C. G., razumije crnogorski jezik, koji je i njegov maternji jezik, nezaposlen, oženjen, otac šestoro djece od kojih je dvoje maloljetno, pismen, sa završenom SSS, siromašnog imovnog stanja, neosuđivan.

KRIV JE
Što je:

dana 11.11.2021. godine, oko 11,35 časova, u selu Crnča, Opština Rožaje, u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, bavio se prenošenjem robe preko carinske linije, izbjegavajući mjere carinskog nadzora, i to 6 novih pneumatika - guma za pmv (4 gume 15 - tice marke „S.“ i 2 gume 13 - tice marke „K. w.“), na način što je putničkim motornim vozilom marke „Audi“ 100, reg.oznaka RO BA ... , u kojem je prevozio navedenu robu, ušao zaobilaznim putem iz Republike Srbije u Crnu Goru, zaobilazeći na taj način granične prelaze „Dračenovac“ i „Vuča“, kojom prilikom je zatečen od strane službenika granične policije,
- čime je izvršio krivično djelo krijumčarenje iz čl.265 st.1 Krivičnog zakonika Crne Gore.

pa sud okrivljenog Lj. M. primjenom citiranih zakonskih propisa i čl.3, 4, 5, 13, 14, 15, 32, 39, 42, 52, 53, 54 i čl.265 st.4 Krivičnog zakonika Crne Gore, te čl.226, 229 i 374 Zakonika o krivičnom postupku
O S U Đ U J E
Na novčanu kaznu u iznosu od 200,00 (dvije stotine) eura koju je okrivljeni dužan da plati u roku od dva mjeseca od dana pravosnažnosti presude na račun budžeta Crne Gore, a ukoliko novčanu kaznu ne plati u navedenom roku, ista će se zamijeniti kaznom zatvora, tako što će se za svakih započetih 25,00 eura (dvadesetpet eura) novčane kazne odrediti jedan dan zatvora, s tim da kazna zatvora ne može biti duža od šest mjeseci i izriče okrivljenom
USLOVNU OSUDU

Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ista neće izvršiti ukoliko osuđeni u roku od jedne godine od pravnosnažnosti ove presude ne izvrši novo krivično djelo.

Obavezuje se okrivljeni da naknadi troškove krivičnog postupka, i to na ime sudskog paušala iznos od 30,00 eura u roku od 15 dana od dana pravosnažnosti ove presude.

Shodno odredbi čl.265 st.4 Krivičnog zakonika Crne Gore okrivljenom Lj.M. izriče se mjera bezbjednosti
ODUZIMANJE PREDMETA
Od okrivljenog Lj. M. oduzima se 6 novih pneumatika - guma za pmv (4 gume 15 - tice marke „S.“ i 2 gume 13 - tice marke „K. w.“) kao predmet izvršenja krivičnog djela.

Shodno čl.458 st.7 Zakonika o krivičnom postupku pisano izrađena presuda ne sadrži obrazloženje.

OSNOVNI SUD U ROŽAJAMA

12. januar 2022. godine
Zapisničarka, S u d i j a,
Aida Hasović, s.r. Milan Rajković, s.r.

Pravna pouka: Stranke su se odrekle prava na žalbu i nijesu zahtijevale dostavljenje presude.