K.br. 131/23
U IME CRNE GORE
OSNOVNI SUD U PODGORICI, po sudiji Đuković Goranu, uz učešće namještenika suda Radević Sanje kao zapisničara, u krivičnom predmetu protiv okrivljenog S. G. iz S. - Republika A., koga brani adv. Ć. D., zbog produženog krivičnog djela krađa iz čl. 239 st. 1 u vezi čl. 49 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 28.04.2023. godine, donio je

P R E S U D U
Okrivljeni:

1. S. G., sa ličnim brojem .., od oca D. i majke F., rodjene V., rodjenog ... godine u mjestu V., S., Republika A., sa prebivalištem u u S. - D.. Državljanin Republike A., oženjen, otac četvoro maloljetne djece, pismen, sa završenom osnovnom školom, lošeg imovnog stanja,
KRIV je
Zato što je:

Dana 09. februara 2023. godine, u jutarnjim časovima, u ulici N.., Glavni grad Podgorica, svjestan svog djela čije je izvršenje htio i znajući da je isto zabranjeno, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što je ušao u prostoriji porodične kuće vlasništvo oštećenog R. Č., gdje je sa stola, koji se nalazi u dnevnom boravku, oduzeo i prisvojio mobilni telefon marke ''Iphone 11 Pro'' vrijednosti 352,00 eura, vlasništvo oštećenog R. K., mobilni telefon marke ''Nokia'' vrijednosti 10,00 eura i mobilni telefon marke ''Samsung'' vrijednosti 10,00 eura, vlasništvo oštećene R. M., mobilni telefon marke ''Realme'' vrijednosti 90,00 eura, vlasništvo oštećenog R. Č., kao i sat marke ''Casio'' vrijednosti 47,50 eura, vlasništvo oštećenog R. M., nakon čega je sa oduzetim predmetima, koje je prethodno stavio u ranac napustio lice mjesta, te tako stekao imovinsku korist u vrijednosti oduzetih stvari.

Dana 09. februara 2023. godine, oko 05.00 časova, u ulici R. M., Glavni grad P., svjestan svog djela čije je izvršenje htio i znajući da je isto zabranjeno, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist u vrijednosti iznad 150,00 eura, na način što je došao do pomoćnog objekta koji se nalazi u dvorištu porodične kuće vlasništvo oštećenog N. ., odakle je oduzeo i prisvojio brusilicu marke ''Makita'' vrijednosti 77,50 eura, unimjer vrijednosti 13,75 eura, tri brusne ploče vrijednosti 10,00 eura, sve vlasništvo oštećenog, a u namjeri da otuđi i druge stvari koje su se nalazile u ostavi, spriječila ga je činjenica da je u izvršenju djela, otkriven od strane D. ., čime je pribavio imovinsku korist u vrijednosti oduzetih stvari,
- čime je izvršio produženo krivično djelo krađa iz čl. 239 st. 1 u vezi čl. 49 Krivičnog zakonika Crne Gore.

Pa sud okrivljenog na osnovu čl. 2, čl. 3, čl. 4 st. 2, čl. 5, čl. 13 st. 1, čl. 15, čl. 32, čl. 36, čl. 42, čl. 51 st. 1 Krivičnog zakonika Crne Gore i čl. 226, 229 i 374 Zakonika o krivičnom postupku
OSUĐUJE
Na kaznu zatvora u trajanju od 4 (četiri) mjeseca, u koju kaznu mu se uračunava vrijeme provedeno u pritvoru počev od dana 09.02.2023. godine od 12.00 časova kao dana i časa lišenja slobode.

Oštećeni . N., R. Č., R. M., R. K. i R. M. se radi ostvarenja imovinsko-pravnog zahtjeva upućuju na parnični postupak.

Obavezuje se okrivljeni da ovom sudu na ime paušala uplati novčani iznos od 30,00 eura, iznos od 60,50 eura na ime troškova postupka po vještaku ekonomsko finansijske struke, kao i troškove branioca po službenoj dužnosti, sve u roku od 15 dana po pravosnažnosti presude.

O b r a z l o ž e nj e
Optužnim predlogom Osnovnog državnog tužilaštva u Podgorici Kt. br. 197/23 od 06. marta 2023. godine, okrivljenom S. G., stavljeno je na teret produženo krivično djelo krađa iz čl. 239 st. 1 u vezi čl. 49 Krivičnog zakonika Crne Gore.

Utvrđujući da li postoji dovoljno dokaza o krivici okrivljenog za predmetno krivično djelo, na ročištu za razmatranje sporazuma o priznanju krivice, državna tužiteljka podnijela je sudu dokaze koje je prikupila u prethodnom postupku.

Iz sadržine prikupljenih dokaza, na koje okrivljeni i njegov branilac nijesu imali primjedbi, Sud je zaključio da je državna tužiteljka pružila dovoljno dokaza o krivici okrivljenog i da je okrivljeni u vrijeme i na način opisan u izreci ove presude, izvršio produženo krivično djelo krađa iz čl. 239 st. 1 u vezi čl. 49 Krivičnog zakonika Crne Gore, a nakon što je okrivljeni u svemu prihvatio sporazum o priznanju krivice.

Odlučujući o vrsti i visini krivične sankcije iz sporazuma o priznanju krivice zaključenog između stranaka, sud je cijenio sve okolnosti iz člana 42 Krivičnog zakonika Crne Gore, pa je u odsustvu otežavajućih okolnosti, kao olakšavajuće okolnosti cijenio da je oženjen i otac četvoro maloljetne djece i pretpostavljenu neosudjivanost, pa je Sud okrivljenog osudio na kaznu zatvora u trajanju od 4 (četiri) mjeseca, u koju kaznu mu se uračunava vrijeme provedeno u pritvoru počev od dana 09.02.2023. godine od 12.00 časova, kao dana i časa lišenja slobode, na osnovu čl. 51 st. 1 Krivičnog zakonika Crne Gore, nalazeći da je ovakva kazna zatvora praveden balans izmedju zahtjeva za individualizacijom kazne i svrhe kažnjavanja, i da se osim svrhe kažnjavanja ima ostvariti i svrha propisivanja i izricanja krvičnih sankcija iz čl. 4 st. 2 Krivičnog zakonika Crne Gore.

Odluku o imovinsko pravnom zahtjevu sud je temeljio na odredbi čl. 239 ZKP-a.

Odluku o troškovima postupka sud je temeljio na osnovu čl. 226, 229 i 374 Zakonika o krvičnom postupku.

Imajući u vidu navedeno, odlučeno je kao u izreci presude.

OSNOVNI SUD U PODGORICI

Dana, 28.04.2023. godine
SUDIJA
Goran Đuković, s.r.

PRAVNA POUKA:

Protiv ove presude žalba nije dozvoljena.

ZTO: Sanja Radević
DN-a:

- ODT-u Podgorica
- Okrivljenom S.G. dopisom u Istražni zatvor
- Braniocu adv Ć. D.

- Istražnom zatvoru
- a/a
Postupljeno dana:_____________
Namještenik suda:____________