K.br. 286/14
U IME CRNE GORE
Osnovni sud u Beranama, kao prvostepeni krivični, po sudiji Ćulafić Aleksandru, uz sudjelovanje samostalnog referenta Milanović Milice, kao zapisničara, u krivičnom predmetu protiv okrivljenog V.Ž., iz A., zbog produženog krivičnog djela posebni slučajevi falsifikovanja isprave iz čl. 413 st. 1 tač. 5 u vezi čl. 412 st. 1 u vezi čl. 49 Krivičnog zakonika Crne Gore /KZ CG/, po optužnom predlogu Osnovnog državnog tužioca /ODT/ u Beranama Kt.br. 104/14 od 25.12.2014. godine, nakon održanog usmenog, glavnog i javnog pretresa, u prisustvu Zamjenika ODT-a u Beranama Mićović Jadranke, okrivljenog i njegovog branioca, adv. S.A., dana 23.06.2015. godine, donio je i javno objavio
P R E S U D U
Okrivljeni V. Ž., JMBG ...., od oca V. i majke M., rođene S., rođen ... . godine u B., sa prebivalištem u selu T., Opština A., državljanin C. G., pismen, završio SSS, zaposlen, oženjen, otac dvoje djece, siromašnog imovnog stanja, neosuđivan.

OSLOBAĐA SE OD OPTUŽBE
- da je:

- u periodu od ... . godine do ... . godine, kao Predsjednik MZ T., u selu T., Opština A., načinio isprave-potvrde o količini i vrsti prehrambenih namirnica, koje su se pokvarile zbog nestanka električne energije ... mjeseca ... . godine i to na ime: V.S.; V.V.; L.R.; V.V.; L.D.; V.V.; V.LJ.; K.Lj.; V.Z.; V.V.; M.Đ.; S.Z.; V.R.; S.G.; M.A.R.; S.M.; S.R.; V.R.; S.R.N.; L.J.; S.J.; S.M. Z., V.N.; S.Z.M.; V.R.-L.; M.D.; M.V.; Č.B.; Č.B.N.; L./M./ Z.; L.D.; M.R.M.; V.R.; V.S.; V.D.; L.V.; L.J.; Č.N.; V./M./ Ž.R.; V./R./ R.; V.M.; V.J.D.; S.J. M.; S.M.; S.M.; V.D.; L.M.; Č.M. B.; S.T.; S.P.; S.R.; M.S.; K.R.; M.S.; L.R.; L.M.; S.G.; S. M.; V.M.; M.Đ.; M.G.; K.V.; S.B.; S.L.; M.B.; S.S.; V.M.; K.B.; S.R.; K.R.; Č.R.R.; S.V.; S.S.-s.V.I.; M.N.; V.D.R.; L.M.; V.V.; V.V.; K.J.; V.S.; V.D.; V.G.; V.P.; K.B.; S.S.; M.R. i V.M., iste svojeručno potpisao i neovlašćeno ovjerio pečatom MZ T.,
- čime bi izvršio produženo krivično djelo posebni slučajevi falsifikovanja isprave iz čl. 413 st. 1 tač. 5 u vezi čl. 412 st. 1 u vezi čl. 49 st. 1 KZ-a CG,
- pošto djelo za koje je optužen po Zakonu nije krivično djelo, shodno čl. 373 st. 1 tač. 1 Zakonika o krivičnom postupku /ZKP/.

Troškovi krivičnog postupka padaju na teret budžetskih sredstava suda, shodno čl. 230 st. 1 ZKP-a.

O b r a z l o ž e nj e
Optužnim predlogom ODT-a u Beranama Kt.br. 104/14 od 25.12.2014. godine, V. Ž. je okrivljen zbog produženog krivičnog djela posebni slučajevi falsifikovanja isprave iz čl. 413 st. 1 tač. 5 u vezi čl. 412 st. 1 u vezi sa čl. 49 st. 1 KZ-a CG.

Glavni pretres je održan i zaključen u prisustvu Zamjenika ODT-a u Beranama, Mićović Jadranke, okrivljenog i njegovog branioca, adv. A.S., iz B..

Zamjenik ODT-a u Beranama Mićović Jadramla, u završnoj riječi je izjavila da ostaje pri podnešenom optužnom predlogu, jer dokazima izvedenim tokom postupka nesporno je utvrđeno da je okrivljeni izvršio krivično djelo stavljeno mu na teret. Naime, stoji činjenica da okrivljeni kao predsjednik MZ nije bio ovlašćen da izdaje potvrde o količini i vrsti prehrambenih namirnica koje su se pokvarile usled nestanka električne energije u mjesecu ... ... . godine, pa je predložila da mu sud izrekne uslovnu osudu, kojom će mu utvrditi kaznu zatvora u trajanju od 3 mjeseca i istovremeno odrediti da se ista neće izvršiti ukoliko okrivljeni u roku od jedne godine dana ne učini novo krivično djelo.

Okrivljeni V. Ž. je prilikom saslušanja kod ODT-a na zapisniku od 08.05.2014. godine istakao da je kao predsjednik MZ T., u periodu od ... . godine pa do ... . godine, usljed obaranja stubova i niskonaponske mreže, učestvovao u akciji kopanja rupa i podizanja stubova, kako bi selo što prije dobilo električnu energiju, te da su usled netanka električne energije mještani pretrpjeli štetu, jer je nestankom električne energije došlo do kvarenja prehrambenih proizvoda. Na sastanku Savjeta MZ je odlučeno da se formira dvočlana komisija, u čijem sastavu je bio on kao Predsjednik Savjeta MZ i S.R., kao član. Nakon formiranja komisije, obišli su domaćinstva i tom prilikom sačinili zapisnik sa imenima i prezimenima lica koja su pretrpjela štetu, količinom prehrambenih artikala, markom rashladnog uređaja, zapreminom istog, a nakon sačinjavanja potvrde na istoj bi se potpisao on kao Predsjednik MZ i lice na čije ime glasi. Na glavnom pretresu ponovio je ranije datu odbranu, pojašnjavajući da je Savjet MZ T. zasijedao i donio odluku da on zajedno sa S.R. obiđe domaćinstva koja su pretrpjela štetu, te da konstatuju to zapisnički i da sačine potvrde. Članovi Savjeta su bili S.R., K.B., M.M., M. R., S.M. i V.R., te da je prilikom obilaska domaćinstava pregledao i utvrđivao namirnice koje su se pokvarile mještanima, a što je konstatovao u potvrdama koje je potpisivao on i vlasnik domaćinstva, a koje potvrde je pečatio pečatom Mjesne Zajednice T., te u konkretnom slučaju nije potvrde izdao neovlašćeno, niti je imao namjeru da to čini neovlašćeno, već je konstatovao činjenice koje je našao u domaćinstvima prilikom obilaska, o čemu je izdao potvrde koje su potpisali on i vlasnik domaćinstva. Na iste potvrde stavio je pečat MZ, a koji pečat se nalazi kod njega na raspolaganju i čuvanju, jer je kao predsjednik MZ ovlašćen da isti koristi i pečat se i dalje nalazi kod njega, te smatra da nije neovlašćeno postupao, niti je imao takvu namjeru, već je samo postupao u skladu sa Odlukom Savjeta MZ.

U završnoj riječi je izjavio da se ne osjeća krivim, tražio je da ga sud oslobodi od optužbe i prihvatio je u potpunosti završnu riječ svog branioca, koji je istakao da u toku postupka nije dokazana teza optužnog akta da je okrivljeni izvršio krivično djelo koje mu je istim stavljeno na teret, jer je okrivljeni kao predsjednik MZ, a radi zaštite potrošača, odnosno mještana sela T., u svemu postupio u skladu sa ovlašćenjima propisanim Zakonom o Lokalnoj samoupravi i Statutom MZ, te je stoga predložio da sud okrivljenog oslobodi optužbe za djelo koje mu je stavljeno na teret.

Provjeravajući navode optužnog akta i odbanu okrivljenog, sud je u dokaznom postupku izveo dokaze: pročitao potvrde MZ T. na ime: V.S.; V.V.; L.R.; V.V.; L.D.; V.V.; V.LJ.; K.Lj.; V.Z.; V.V.; M.Đ.; S.Z.; V.R.; S.G.; M.A.R.; S.M.; S.R.; V.R.; S.R.N.; L.J.; S.J.; S.M.Z., V.N.; S.Z.M.; V.R.-L.; M.D.; M.V.; Č.B.; Č.B.N.; L./M./ Z.; L.D.; M.R.M.; V.R.; V.S.; V.D.; L.V.; L.J.; Č.N.; V./M./ Ž.R.; V./R./ R.; V.M.; V.J.D.; S.J.M.; S.M.; S.M.; V.D.; L.M.; Č.M.B.; S.T.; S.P.; S.R.; M.S.; K.R.; M.S.; L.R.; L.M.; S.G.; S.M.; V.M.; M.Đ.; M.G.; K.V.; S.B.; S.L.; M.B.; S.S.; V.M.; K.B.; S.R.; K.R.; Č.R.R.; S.V.; S.S.-s.V.I.; M.N.; V.D.R.; L.M.; V.V.; V.V.; K.J.; V.S.; V.D.; V.G.; V.P.; K.B.; S.S.; M.R. i V.M., saslušao svjedoke S.R., S.D., S.M., K.B., M.M., M.R.,V.R. i V.S. i V.P., izvršio uvid u knjigu zapisnika MZ i pročitao zapisnik sa sjednice Savjeta MZ T. od ... . godine i pribavio i izvršio uvid u izvod iz KE Ministarstva pravde na ime okrivljenog.

Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, u smislu čl. 16 i čl. 370 ZKP-a, cijeneći ih svaki pojedinačno i dovodeći ih u vezu jedne sa drugim, sud je stao na stanovište da u radnjama okrivljenog V.Ž. ne postoje elementi bića produženog krivičnog djela posebni slučajevi falsifikovanja isprave iz čl. 413 st. 1 tač. 5 u vezi čl. 412 st. 1 i u vezi sa čl. 49 st. 1 KZ-a CG, koje mu je optužnim predlogom ODT-a u Beranama Kt.br. 104/2014 od 25.12.2014. godine, stavljeno na teret, pa je istog oslobodio od optužbe, na osnovu čl. 373 st. 1 tač. 1 ZKP-a, pošto djelo za koje je optužen po Zakonu nije krivično djelo.

Tako, iz saglasnih iskaza svjedoka S.R., S.M., K.B., M.M., M. R., V.R. i V.P., kao članova Savjeta MZ T., i S.D. i V.S., kao članova MZ T., sud je utvrdio da je zbog vremenskih nepogoda u selu T., došlo do nestanka električne energije, kao i u ostalim selima Opštine A., te da je Savjet MZ zasijedao u punom sazivu, i to ... . godine, i donio odluku da predsjednik Savjeta MZ V. Ž. , obiđe domaćinstva i utvrdi neispravnu vrstu i količinu prehrambenih namirnica koje su se pokvarile usled nestanka električne energije u domaćinstvima i da vlasnicima domaćinstava o tome izda potvrdu. Tom prilikom je Savjet donio odluku da pored predsjednika MZ, prilikom obilaska, sa njim ide S.R., a ukoliko on ne može da učestvuje zbog obaveza koje ima, umjesto njega su određeni S.D. i V.S.. V. Ž. je sačinjavao potvrde nakon što je pregledao i izmjerio namirnice koje su bile pokvarene, unoseći tačno količinu i vrstu namirnica, a to je radio u prisustvu jednog od ovlašćenih članova i prisustvu domaćina koji je pretrpio štetu. Sud je u potpunosti prihvatio iskaze ovih svjedoka, koji su precizni i jasni, međusobno saglasni i potvrđeni podacima upisanim u zapisniku sa sjednice Savjeta MZ T. od ... . godine, kao i činjenicama navedenim u potvrdama, koje su pojedinačno snadbjevene štambiljom i pečatom MZ T..

Iz potvrda koje glase na ime mještana MZ T., utvrđeno je da je zbog prekida u napajanju električnom energijom na području Opštine A. od ... . godine, došlo do kvarenja prehrambenih namirnica u rashladnim uređajima mještana i da je u istim navedena M. rashladnog uređaja, zapremina istog, pojedinačno vrsta, količina i vrijednost pokvarenih prehrambenih namirnica, te da je navedene potvrde potpisao Predsjednik MZ T. V. Ž. , kao i pojedinačno vlasnici domaćinstava.

Iz zapisnika sa sjednice Savjeta MZ T. od ... . godine, utvrđeno je da je Savjet MZ odlučio da se formira dvočlana komisija, koja će obilaziti ugrožena domaćinstva pogođena nevremenom, između ostalog i utvrđivati i pregledati pokvarene namirnice u rashladnim uređajima mještana, i da komisiju sačinjavaju Predsjednik Savjeta V. Ž. i član Savjeta S.R..

Sadržinu naznačenih pisanih dokaza sud je u potpunosti prihvatio, jer ista tokom postupka nije učinjena spornom, a izvedeni dokazi su u međusobnoj saglasnosti sa iskazima saslušanih lica tokom postupka.

Ocjenjujući izvedene dokaze i njima utvrđene činjenice, a krećući se u okvirima opisa radnje iz optužnog akta ODT-a u Beranama Kt.br. 104/14 od 25.12.2014. godine, sud je stao na stanovište da produženo krivično djelo posebni slučajevi falsifikovanja isprave iz tač. 5 čl. 413 u vezi čl. 412 st. 1 u vezi čl. 49 st. 1 KZ-a CG, koje je okrivljenom stavljeno na teret, po Zakonu nije krivično djelo. Iz odbrane okrivljenog V. Ž. je, pored ostalog, nesporno utvrđeno da na teritoriji Opštine A., kao i MZ T., zbog vremenskih nepogoda, usled obaranja stubova niskonaponske mreže, D.ćinstva nisu imala električnu energiju u periodu od ... . do ... . godine, te da je za taj vremenski period usled nestanka električne energije došlo do kvarenja prehrambenih proizvoda u domaćinstvima, pa je na sastanku Savjeta MZ dana .... godine donijeta Odluka da se formira Komisija od 2 člana, i to V. Ž. , kao Predsjednika Savjeta MZ T., i S.R., kao drugog člana, odnosno S.D. i V.S., ukoliko S.R. zbog zauzetosti ne bude mogao da obilazi sa njim ugrožena domaćinstva. Nakon donijete odluke MZ od ... . godine koja je snadbjevena pečatom MZ T., Predsjednik Savjeta, sada okrivljeni, i jedan od ostalih ovlašćenih članova, su obilazili svako domaćinstvo i neposredno su utvrdili da je u rashladnim uređajima došlo do kvara prehrambenih namirnica. Nađeno stanje su upisivali u potvrdama, navodeći marku rashladnog uređaja, zapreminu istog, pojedinačno vrstu, količinu i vrijednost pokvarenih prehrambenih namirnica. Pisano izdate potvrde su potpisivali okrivljeni, kao Predsjednik Savjeta MZ, i vlasnici domaćinstava, i to pojedinačno po imenima i prezimenima, kako je naznačeno u potvrdama. Nije sporno ni to da MZ T. ima svojstvo pravnog lica, a što je u skladu sa članom 5 Odluke o MZ Opštine A. (Sl. list RCG, opštinski propisi br. 22/05), kao i članom 6 iste Odluke. da MZ ima svoj pečat i štambilj, te da je u konkretnom slučaju okrivljeni bio zadužen sa štambiljom i pečatom MZ T. i on kao ovlašćeno lice je jedino bio u mogućnosti da izdaje potvrde građanima te MZ, a u vezi kvara prehrambenih namirnica, jer je na to bio ovlašćen Odlukom Savjeta MZ T. od ... 3. godine, a nakon što je zajedno sa jednim od ostalih ovlašćenih članova MZ obilazio domaćinstva i uvjerio se koje su sve namirnice po vrsti i količini bile pokvarene. Ovlašćenja Predsjednika Savjeta MZ, sada okrivljenog, proizilaze iz odredbi Zakona o zaštiti potrošača CG, kojima je naznačeno da radni ljudi i građani MZ imaju prava i dužnosti da se organizuju radi zaštite svojih interesa.

Odredba čl. 413 KZ-a CG (posebni slučajevi falsifikovanja isprave) inkriminiše izvjesne slučajeve tzv. intelektualnog falsifikovanja, a intelektulanim falsifikatima isprava nazivaju se oni falsifikati isprave u kojima je izdavalac isprave istinito označen, da isprava potiče od onog ko je označen kao njen izdavalac, a da sadržina izjave u ispravi nije istinita. U konkretnom slučaju, u svim potvrdama izdatim na imena i prezimena lica kako je naznačeno u izreci presude, upisane činjenice su istinite. Međutim, kako to i slijedi iz same formulacije ove odredbe, ovdje je takođe riječ o krivičnom djelu falsifikovanja isprave samo u nekim posebnim slučajevima. U tački 5 člana 413 KZ-a CG inkriminisano je falsifikovanje neovlašćenom upotrebom, pored ostalog i pravog pečata. Ovo djelo može biti izvršeno u privatnoj ispravi ako se upotrijebi pečat kojim se služi izdavalac isprave. U pogledu javnih isprava ovo djelo je moguće samo u slučaju da je za postojanje javne isprave dovoljno da je na nju stavljen odgovarajući pečat. Inače, ako bi na javnoj ispravi bio falsifikovan i potpis izdavaoca isprave postojalo bi i krivično djelo falsifikovanje isprave iz čl. 412 st. 1 KZ-a CG. Nije sporno da su krivična djela posebni slučajevi falsifikovanja isprave iz čl. 413 tač. 1-5 KZ-a CG potpuno izjednačeni sa krivičnim djelima falsifikovanje isprave iz čl. 412 KZ-a CG, to se svako od ovih djela može izvršiti, ne samo u radnjama navedenim u tač. 1-5 čl. 413 KZ-a CG, već i upotrebom tako falsifikovane isprave kao prave. Krivična odgovornost za djela navedena pod tač. 1-5 čl. 413 KZ-a CG postoji ako je izvršilac tih radnji imao namjeru da takvu ispravu upotrijebi kao pravu, ili ako je postupao sa umišljajem. Učinilac djela određenog u tač. 1, 3 i 5 čl. 413 KZ-a CG mora da bude svjestan da postupa neovlašćeno, što znači da je za postojanje umišljaja potrebna svijest o protivpravnosti. U konkretnom slučaju nema blanketne dispozicije kao materijalnopravnog propisa kojim bi se bliže odredilo krivično djelo posebni slučajevi falsifikovanja isprave iz tač. 5 čl. 413 KZ-a CG, jer ne postoji ni jedna blanketna odredba u Zakonu o Lokalnoj samoupravi, niti u Odluci o MZ za Opštinu A., da okrivljeni V. Ž. nije bio ovlašćen, odnosno da mu je bilo zabranjeno kao Predsjedniku Savjeta MZ, da izda potvrde koje su snadbjevene štambiljom sa upisanim datumom i ovjerene sa pečatom MZ po imenima i prezimenima, kako je to naznačeno u izreci presude. Iz prednjeg proizilazi da je okrivljeni pravilno postupio i da je bio ovlašćen da izdaje potvrde stanovnicima MZ T., a u vezi činjenica upisanih pojedinačno u tim potvrdama.

Iz svega izloženog proizilazi da u radnjama okrivljenog V. Ž. ne postoje elementi bića produženog krivičnog djela posebni slučajevi falsifikovanja isprave iz čl. 413 st. 1 tač. 5 u vezi čl. 412 st. 1 i u vezi sa čl. 49 st. 1 KZ-a CG, koje mu je optužnim predlogom stavljeno na teret, pa je istog oslobodio od optužbe, na osnovu čl. 373 st. 1 tač. 1 ZKP-a, pošto djelo za koje je optužen po Zakonu nije krivično djelo.

Troškovi krivičnog postupka padaju na teret budžetskih sredstava suda, shodno čl. 230 st. 1 ZKP-a.

Sa iznijetih razloga, odlučeno je kao u izreci presude.

OSNOVNI SUD U BERANAMA

Dana 23.06.2015. godine
Zapisničar, S U D I J A,
Milica Milanović Aleksandar Ćulafić
PRAVNA POUKA:

Protiv ove presude nezadovoljna stR.

ima pravo žalbe u roku od 8 dana od dana
prijema iste Višem sudu u Bijelom Polju,
a preko ovog suda.