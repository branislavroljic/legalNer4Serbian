K.br.86/21
U IME CRNE GORE
Osnovni sud u Rožajama, sudija Milan Rajković, uz učešće zapisničara Sajme Hadžić, u krivičnom predmetu okrivljenog S. Š. iz R., zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva iz Rožaja Kt.br.121/21 od 01.09.2021. godine, nakon glavnog i javnog pretresa održanog dana 27.12.2021. godine, u prisustvu državnog tužioca Odt - a u Rožajama Ivana Došljaka, okrivljenog i oštećenog D. M., istog dana donio je i javno objavio
P R E S U D U
Okrivljeni S.Š., JMB ... od oca S. i majke F., rođene O., rođen ... godine u R., sa prebivalištem u R., naselje H. bb, državljanin C. G., razumije crnogorski jezik, a njegov maternji jezik je srpski, nezaposlen, neoženjen, pismen, sa završenom SSS, siromašnog imovnog stanja, neosuđivan.

KRIV JE
Što je:

dana 14.07.2021. godine, oko 13,20 časova, na magistralnog putu Rožaje - Bać, u mjestu zv. Besnik, Opština Rožaje, ne pridržavajući se saobraćajnih propisa, u uračunljivom stanju, svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost živote i tijela ljudi, na način što je upravljajući putničkim motornim vozilom marke „Volkswagen“ tip Golf III, reg.oznaka RO ... , iz pravca Baća u pravcu Rožaja, protivno odredbama čl.47 st.1 Zakona o bezbjednosti saobraćaja na putevima, izvršio obilaženje sa desne strane vozila marke VW, Golf III, plave boje, koje se po naredbi radnika D. M. propisno zaustavilo, na mjestu na kome su se u to vrijeme izvodili radovi na rekonstrukciji puta i na kome je saobraćaj bio regulisan privremenom saobraćajnom signalizacijom, a vozila naizmjenično propuštala da prolaze desnom kolovoznom trakom, tako što je preduzeo radnju bočnog izmicanja vozila udesno, kojom prilikom je napustio kolovoz na desnoj strani, zašao na proširenje sa desne strane kolovoza i potom u fazi intenzivnog kočenja, prednjom čeonom stranom vozila ostvario kontakt sa lijevom bočnom stranom tijela D.M., a potom u daljem kretanju i uz kočenje, desnom bočnom stranom vozila, ostvario kontakt i sa zadnjim lijevim bočnim vratima parkiranog vozila marke Ford, kojom prilikom je D. M. zadobio lake tjelesne povrede u vidu nagnječno - razderne rane lijeve butine i krvnog podliva poglavine potiljačne regije,
- čime je izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore.

pa sud okrivljenom S. Š. primjenom citiranog propisa i čl.3, 4, 5, 13, 14, 16, 32, 36, 42, 52, 53 i 54 Krivičnog zakonika Crne Gore, te čl.226, 229 i 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko osuđeni u roku od jedne godine od pravnosnažnosti ove presude ne izvrši novo krivično djelo.

Obavezuje se okrivljeni S. Š. da naknadi troškove krivičnog postupka, i to na ime sudskog paušala u iznosu od 30,00 eura i na ime troškova sudskog vještačenja preko sudskih vještaka saobraćajne i medicinske struke u iznosu od 198,00 eura, a sve u roku od 15 dana od dana pravosnažnosti ove presude.

Nije bilo postavljenog imovinskopravnog zahtjeva.

Shodno čl.458 st.7 Zakonika o krivičnom postupku pisano izrađena presuda ne sadrži obrazloženje.

OSNOVNI SUD U ROŽAJAMA

27. decembar 2021. godine
Zapisničarka, S u d i j a,
Sajma Hadžić, s.r. Milan Rajković, s.r.

Pravna pouka: Stranke su se odrekle prava na žalbu i nisu zahtijevale dostavljenje presude.