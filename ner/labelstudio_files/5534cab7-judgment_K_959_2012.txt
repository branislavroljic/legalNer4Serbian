K
K.br. 959/12
U IME CRNE GORE
OSNOVNI SUD U NIKŠIĆU, sudija Babović Dragan, uz sudjelovanje Krištof Stanke kao zapisničara, u krivičnom predmetu protiv okrivljenog M. S.a, zbog krivičnog djela samovlašće iz čl. 384 st. 1 KZ, odlučujući po optužnom predlogu ODT Nikšić Kt. br.707/12 od 23.10.2012. godine, nakon dovršenog glavnog i javnog pretresa dana 06.02.2013 godine, u prisustvu zastupnika ODT-a iz Nikšića Đurišić Radovana i okrivljenog M. S.a, donio je i istog dana javno objavio,

P R E S U D U
Okrivljeni:

M. S.O od oca R i majke J rođene P , rođen xxxxxx.godine u N , sa prebivalištem u mjestu rođenja – ul. xxxxxx državljanin Crne Gore, oženjen otac troje djece, završio srednju školu, nezaposlen, lošeg imovnog stanja, ranije neosuđivan,
Kriv je,
Što je:

Neutvrdjenog dana u periodu od 17.05.2012.godine do 25.05.2012.godine u Nikšiću u zakupljenom stanu vlasništvo B. M.a koji se nalazi u ul. Vuka Karadžića, samovlasno pribavio pravo za koje je smatrao da mu pripada, na način što je, nakon što su dana 17.05.2012.godine, ovlašćeni radnici Elektrodistribucije Nikšić isključili brojilo broj xxxxxx sa nisko naponske mreže, zbog neplaćenog duga na ime utrošene električne energije, isto samovlasno priključio na nisko naponsku mrežu Elektrodistribucije Nikšić.

čime je izvršio krivično djelo samovlašće iz čl. 384 st. 1 Krivičnog zakonika.

Pa sud okrivljenom za nevedeno krivično djelo shodno čl.4. čl.42, čl. 52, čl..53 i čl. 54. Krivičnog zakonika i čl. 229. i čl.374. KZ. i z r i č e:

USLOVNU OSUDU

Sa kojom mu utvrdjuje kaznu zatvora u trajanju od 40 /četrdeset/ dana i istovremeno odredjuje da se ova kazna neće izvršiti ako okrivljeni u roku od 1/jedne/ godine po pravosnažnosti presude ne učini novo krivično djelo.

Troškovi krivičnog postupka padaju na teret budžetskih sredstava suda, shodno čl. 229 st. 4 ZKP-a.

O b r a z l o ž e nj e
Obrazloženje je izostavljeno kao nepotrebno shodno čl. 458 st. 7 ZKP-a, s obzirom da su se stranke odrekle prava na žalbu.

OSNOVNI SUD U NIKŠIĆU, dana 06.02.2013.godine

Zapisničar S U D I J A
Krištof Stanka,s.r. Babović Dragna,s.r.

Za tačnost otpravki tvrdi i ovjerava
Službenik suda.