U IME CRNE GORE
Posl.br.K.63/17
OSNOVNI SUD U HERCEG NOVOM, po sudiji Vesni Gazdić, uz učestvovanje namještenika suda Vanje Marić kao zapisničara, u krivičnom predmetu protiv okrivljenog N.M., zbog krivičnog djela krađa iz čl.239 st.1 KZCG, povodom optužnog predloga ODT Herceg Novi Kt.br.382/16 od 12.05.2017. godine, nakon održanog glavnog i javnog pretresa dana 24.10.2017. godine, u prisustvu ODT Herceg Novi Nade Pavlović i okrivljenog N.M., donio je i javno objavio sledeću

P R E S U D U
OKRIVLJENI: M.N. JMBG ...., od oca M. i majke S., rođ. K., rođen .....godine u B.G. BiH,sa prebivalištem u HN-...., po zanimanju vozač, zaposlen u I. ''Dr S.M.'' A.D. I. ,oženjen, otac dvoje djece od kojih je jedno maloljetno, ranije neosuđivan, državljanin BiH

Kriv je

Što je:

Dana 29.09.2016.godine u popodnevnim časovima u Igalu, u I fazi Instituta ''Dr S.M. u namjeri da prisvajanjem tuđih pokretnih stvari pribavi za sebe protivpravnu imovinsku korist, iskoristivši trenutak odsutnosti recepcionara i nadzora iz posebne prostorije koja se nalazi iza recepcije, oduzeo crvenu torbu- kofer sa natpisom''United Cors of Benetton'', vlasništvo oštećene Š.I. u kojoj su se nalazile: zlatni lančić-ogrlica težine 25gr. vrijednosti 1.050,00€, zlatne narukvice težine 10gr vrijednosti 420,00€, zlatni prsten oko 6gr., vrijednosti 252,00€, par minđuša sa zelenim kamenčićima vrijednosti 10,00€, par minđuša sa crnim kamenčićima vrijednosti 10,00€, par minđuša sa plavim kamenom vrijednosti 10,00€, zelena ogrlica- bižuterija vrijednosti 10,00€, srebrna ogrlica sa bež koncem vrijednosti 30,00€, crna ogrlica sa privjeskom nalik na pero vrijednosti 10,00€, par crvenih minđuša vrijednosti 5,00€, crni nesiser marke ''Prada'' u kojem su se nalazili vikleri za kosu i češalj, vrijednosti 30,00€, bočica sa natpisom'' Juvenating'' vrijednosti 1,00€, nesiser šareni sa kozmetikom (lak za nokte, noktarica, pinceta i šnala za kosu) vrijednosti 10,00€, šnala za kosu crne boje vrijednosti 1,00€, dvije higijenske krpe vrijednosti 2,00€,selotejp vrijednosti 0,50€, sijenka za lice vrijednosti 1,00€, male makaze vrijednosti 2,00€, vlažne maramice vrijednosti 0,50€, krema ''Pantenol'' vrijednosti 1,00€, fen za kosu bijele boje marke '' Girmi'' vrijednosti 5,00€, kutija sa natpisom ''Perfectlove'' vrijednosti 1,00€, parfem ''212 VIP'' vrijednosti 15,00€, pasta za zube vrijednosti 0,50€, krema za ruke vrijednosti 0,50€, kutija sa flasterima vrijednosti 0,50€, crna kutija ''AVON'' vrijednosti 1,00€, tečnost za lice ''Afrodita'' vrijednosti 1,00€,medicinski vazelin vrijednosti 0,50€, venogel vrijednosti 1,00€, krema za lice vrijednosti 1,00€, stik marke ''Garnier'' vrijednosti 0,50€, puder vrijednosti 1,00€, sjaj za usne crvene boje vrijednosti 1,00€, bezbojni lak za nokte vrijednosti 0,50€, upaljač plave boje vrijednosti 0,50€, aceton vrijednosti 0,50€, sve ukupne vrijednosti 1.887,00€, u kojem iznosu je za sebe pribavio protivpravnu imovinsku korist, na način što je iskoristivši trenutak kada je ta prostorija bez nadzora ušao u istu i oduzeo kofer, pri čemu je bio svjestan svoga djela i htio njegovo izvršenje
-čime je izvršio krivično djelo krađa iz čl.239 stav 1 KZ CG
- pa mu sud primjenom čl.3,4,5,13,15,32,36,42,52,53 i 54 KZ CG, te odredbi iz čl.229 st.1, čl.226 st.3 i čl.374, ZKP-a, izriče
USLOVNU OSUDU

Kojom mu utvrđuje kaznu zatvora u trajanju od 4 (četiri ) mjeseca i istovremeno određuje da se utvrđena kazna neće izvršiti ukoliko okrivljeni u roku od 2 (dvije) godine po pravosnažnosti presude, ne izvrši novo krivično djelo.

Okrivljeni se obavezuje da na žiro račun budžeta Crne Gore 832-158-14, na ime troškova krivičnog postupka uplati iznos od 55,00€, te troškove sudskog paušala od 30,00€, sve prednje u roku od 15.dana po pravosnažnosti presude pod prijetnjom prinudnog izvršenja.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava na žalbu i niko od njih nije zahtijevao dostavu presude.

OSNOVNI SUD U HERCEG NOVOM

Dana, 24.10.2017. godine
Zapisničar S U D I J A
Vanja Marić Vesna Gazdić
Dn-a:

-ODT
-Okrivljenom
-a/a
Post.dana_________________godine
PRAVNA POUKA:

Protiv presude nije dozvoljena žalba jer su se stranke odrekle na istu.

Presuda je pravosnažna danom donošenja.