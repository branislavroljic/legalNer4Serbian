K. br. 196/21
U IME CRNE GORE
OSNOVNI SUD U PODGORICI, po sutkinji Željki Jovović, uz učešće samostalne referentkinje Danijele Rajković kao zapisničarke, u krivičnom predmetu protiv okrivljenog I. Č. zbog krivičnog djela ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore, rješavajući po optužnom predlogu Osnovnog državnog tužilaštva u Podgorici Kt. br. 166/21 od 04. 03. 2021. godine, nakon završenog glavnog, javnog pretresa održanog dana 05. 04. 2021. godine, u prisustvu zastupnika optužbe Filipa Vukovića i okrivljenog I. Č., donio je i istog dana javno objavio,

P R E S U D U
Okrivljeni: I. Č., JMB xxxxxxxxxxxxx, od oca I. i majke S., rođene B., rođen xx. xx. 19xx. godine u Bijelom Polju, sa prebivalištem u Bijelom Polju - C. i boravištem u Podgorici n. K. Ul. P. br. xx, crnogorski državljanin, razumije crnogorski jezik, koji je i njegov jezik, nezaposlen, oženjen, otac jednog djeteta, pismen, završio srednju školu, lošeg imovnog stanja, neosuđivan, protiv kojeg se ne vodi postupak za drugo krivično djelo.

Kriv je

Što je:

Dana 01. oktobra 2020. godine, oko 07,00 časova, na raskrsnici Ul. Husinskih rudara i Ul. Muharema Asovića, u Podgorici, ne pridržavajući se saobraćajnih propisa iz čl. 40 st. 1 Zakona o bezbjednosti saobraćaja na putevima, tako ugrozio javni saobraćaj da je doveo u opasnost život i tijelo ljudi pa je usled toga kod drugog nastupila laka tjelesna povreda, na način što, upravljajući putničkim vozilom marke "Audi A3" registarske oznake BP BFxxx, desnom stranom kolovoza Ul. Husinskih rudara, iz pravca naselja Konik, u pravcu navedene raskrsnice, iako je to bio dužan, nije propustio putničko vozilo marke "VW Touran" registarske oznake PG THxxx koje nailazi sa njegove desne strane, a kojim je, desnom stranom kolovoza Ul. Muharema Asovića, iz pravca Ul. Španskih boraca u pravcu Ul. Proleterske, upravljao A. N., usled kojih propusta je, nakon ulaska navedenih vozila u raskrsnicu, prednjim dijelom svog vozila udario u prednji lijevi dio vozila "VW Touran", kojom prilikom su saputnici u vozilu "VW Touran", B. D., koja se nalazila na mjestu suvozača, i A. J., koji se nalazio na zadnjem sjedištu, zadobili lake tjelesne povrede, i to B. D. u vidu preloma nosnih kostiju bez pomaka koštanih odlomaka, krvnih podliva desne strane čela promjera 2x2 cm, otok i oguljotine oba koljena, a A. J. u vidu nagnječenja desne strane čela i oguljotine obije potkoljenice, pri čemu je okrivljeni bio svjestan da ovakvom svojom nepropisnom vožnjom može da ugrozi javni saobraćaj i dovede u opasnost život i tijelo ljudi, ali je olako držao da do toga neće doći,
- čime je izvršio krivično djelo ugrožavanje javnog saobraćaja iz čl. 339 st. 3 u vezi st. 1 Krivičnog zakonika Crne Gore.

Pa mu sud za navedeno krivično djelo primjenom čl. 4 st. 2, čl. 42 st. 1, čl. 52 st. 2, čl. 53 i 54 Krivičnog zakonika Crne Gore, te čl. 226, 229, 239 i 374 Zakonika o krivičnom postupku, izriče
USLOVNU OSUDU

S tim što mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Oštećeni D. B. i J. A. se radi ostvarivanja imovinskopravnog zahtjeva upućuju na parnični postupak.

Obavezuje se okrivljeni da plati na ime troškova krivičnog postupka iznos od 178,50 eura, u roku od 15 dana od dana pravosnažnosti presude, pod prijetnjom prinudnog izvršenja.

O b r a z l o ž e n j e
Izostavljeno kao nepotrebno shodno čl. 458 st. 7 Zakonika o krivičnom postupku, budući da su se stranke odrekle prava na žalbu.

OSNOVNI SUD U PODGORICI, dana 05. 04. 2021. godine.

ZAPISNIČARKA:

S U T K I NJ A:

Danijela Rajković
Željka Jovović
DN-a: Po primjerak presude dostaviti:

- ODT Podgorica,
- A/a.

Postupljeno dana ______________
Radnik suda __________________
ZAPISNIČARKA:

S U T K I NJ A:

Danijela Rajković,s.r.

Željka Jovović,s.r.

ZTO: Danijela Rajković