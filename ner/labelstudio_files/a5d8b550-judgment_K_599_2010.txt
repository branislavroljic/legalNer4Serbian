OSNOVNI SUD U BIJELOM POLJU

K.br. 599/10
U IME NARODA
OSNOVNI SUD U BIJELOM POLJU, kao prvostepeni krivični sud, i to sudija Violeta Raičević, kao sudija pojedinac, uz učešće zapisničara Ljiljane Joksimović u krivičnom predmetu optuženog H.R.a iz Bijelog Polja, zbog krivičnog djela kleveta iz čl.196.st.1 i 3.Krivičnog zakonika Crne Gore, po privatnoj tužbi tužioca P.Z.a iz istog mjesta od 10.11.2010. godine, nakon održanog usmenog, glavnog i javnog pretresa u prisustvu okrivljenog i privatnog tužioca, dana 15.06.2011. godine, donio je i javno objavio:

P R E S U D U
Okrivljeni H.R., od oca A., majke M., rodjene ., rodjen ...godine u B.a opština Bijelo Polje, po zanimanju radnik, oženjen, otac dvoje djece, vojsku služio u Puli 1973/74.godinu, vlasnik firme "M.", srednjeg imovnog stanja.

Na osnovu čl. 363 st. 1 tač. 1 Zakonika o krivičnom postupku Crne Gore /ZKP/,
OSLOBAĐA SE OD OPTUŽBE
Da je:

Dana, 17.03.2010.godine, na saslušanju pred istražnim sudijom Osnovnog suda u Bijelom Polju, iznosio neistine za privatnog tužioca P.Z.a koje mogu da škode njegovoj časti i ugledu govoreći: " radnici A. "L.a" dali su punomoćje R.M.da ih zastupa u nekim parničnim predmetima kod ovog suda. Medjutim, tvrdim da je R.M.a kasnije prenio to punomoćje na P.Z.a i to na takav način što je bez odluke Odobra direktora i na svoju ruku švercovao punomoćje na način što je kopirao to punomoćje koje je dato njemu od strane radnika, tako što je na gornjem dijelu tog punomoćja stavljeno da se punomoćje daje P.Z.u, medjutim, nigdje u djelovodnim knjigama A. "L.a" nije zavedeno takvo punomoćje, a na fotokopiji punomoćja koju je koristio P.Z.o u parničnim postupcima koji su vodjeni protiv A. "L.a" kod ovog suda u uvodnom dijelu fotokopiranog punomoćja u zaglavlju je vidljiv broj kao da je zavedeno u djelovodnim knjigama A. "L.a". Medjutim, očigledno je da je punomoćje falsifikovano".

-čime bi izvršio krivično kleveta iz čl.196.st.1. i 3. Krivičnog zakonika Crne Gore /KZ/,
-jer djelo za koje je optužen po zakonu nije krivično djelo.

Troškovi postupka padaju na teret privatnog tužioca.

O b r a z l o ž e n j e
Privatni tužilac P.Z.o podnio je ovom sudu privatnu krivičnu tužbu, K.br.599/10 od 10.11.2010.godine, protiv okrivljenog H.R.a iz B.Polja zbog krivičnog djela kleveta iz čl.196.st.1 i 3 Krivičnog zakonika Crne Gore.

Glavni pretres je održan u prisustvu privatnog tužioca i okrivljenog.

U završnoj riječi privatni tužilac je predložio sudu da okrivljenog za krivičnog djelo koje mu je privatnom tužbom stavljeno na teret oglasi krivim i kazni po zakonu.

Okrivljeni je u svojoj odbrani tokom postupka je istakao da se ne osjeća krivim. Tačno je da se kod ovog suda vodio postupak gdje je pozvan radi saslušanja u svojstvu svjedoka kada je kod istražnog sudije dao izjavu. Smatra da izjavom koju je dao u istražnom postupku nije imao nikakve klevetničke namjere niti je njegova namjera bila omalovažavanje i klevetanje privatnog tužioca. Termin "švercovao" koje je upotrijebio prilikom davanja izjave je termin koji u žargonu i u svakodnevnoj komunikaciji i on je kao takav zabilježen kod istražnog sudije.

Radi utvrdjivanja odlučnih činjenica i krivične odgovornosti okrivljenog sud je u dokaznom postupku na glavnom pretresu izveo sledeće dokaze: saslušao u svojstvu svjedoka privatnog tužioca P.Z.a, izvršio uvid u spise predmeta Osnovnog suda u B.Polju K.br.459/10.

Sud je cijeneći dokaze pojedinčano i u medjusobnoj povezanosti dovodeći ih u vezu sa navodima odbrane orkivljenog zaključio da djelo koje je okrivljenom stavljeno na teret privatnom tužbom po zakonu nije krivično djelo.

Ovakav zaključak sud temelji na činjenici da je okrivljeni u postupku pred sudom dao izjavu u svojstvu svjedoka po zahtjevu Državnog tužioca za pokretanje istrage protiv P.Z.a i dr., pa se iz načina njegovog izražavanja i drugih okolnosti vidi da to nije učinio u namjeri omalovažavanja privatnog tužioca i namjeri iznošenja nečeg neistinitog što može da škodi časti i ugledu privatnog tužioca.

U konkretnom slučaju okrivljeni je spornu izjavu dao pred sudom na zapisniku Ki.br.21/10 od 17.03.2010.godine.Medjutim, to što je njegovu izjavu privatni tužilac shvatio i razumio kao omalovažavajući i upućenu na njegovu ličnost sud nije prihvatio.

Naime, da bi postojalo krivično djelo kleveta potrebno je da počinilac za drugoga iznosi ili pronosi štogod neistinito što može škoditi njegovoj časti i ugledu. Radnja izvršenja je iznošenje ili pronošenje nečeg neistinitog. Kad se saopštava kao svoje sopstveno uvjerenje onda je riječ o iznošenju. Tvrdnje koje se iznose ili pronose treba da su neistinite. Iznošenje ili pronošenje nečeg neistinitog za neko lice predstavlja radnju izvršenja ovog krivičnog djela samo ako to može škoditi njegovoj časti i ugledu. Djelo je svršeno kada za ono što se iznosi ili pronosi sazna treće lice, u smislu stava 1, a ako je ono što se iznosi ili pronosi dovelo ili moglo dovesti do teških posledica u smislu st.3. pomenutog zakonskog propisa.

Po ocjeni suda a imajući u vidu zakonska obilježja predmetnog krivičnog djela, iznošenje neistinitih tvrdnji koje mogu da škode časti i ugledu drugoga, u iskazu svjedoka mogu predstavljati eventualno krivično djelo davanje lažnog iskaza a ne klevetu.

Kako je u konkretnom slučaju isključena protivpravnost a iz naprijed navedenih razloga to znači da krivičnog djela nema, pa je sud odlučio na način a kako je to sadržano izrekom na osnovu čl.363.st.1.tač.1.ZKP CG.

Troškovi postupka padaju na teret privatnog tužioca.

Sa izloženog odlučeno je kao u izreci presude.

OSNOVNI SUD U BIJELOM POLJU

Dana, 15.06.2011. godine
Zapisničar, S u d i j a,
Ljiljana Joksimović s.r Violeta Raičević s.r