K. br. 423/16
U IME CRNE GORE
OSNOVNI SUD U PODGORICI, po sutkinji Željki Jovović, uz učešće samostalnog referenta Danijele Rajković kao zapisničarke, u krivičnom predmetu protiv optuženog D. P., zbog krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore u sticaju sa krivičnim djelom teška krađa u pokušaju iz čl. 240 st. 1 tač. 1 u vezi čl. 20 Krivičnog zakonika Crne Gore, nakon pravosnažnosti rješenja o usvajanju sporazuma o priznanju krivice, dana 25. 01. 2017. godine donio je

P R E S U D U
Optuženi
D. P., JMB xxxxxxxxxxxxx, zvani D., od oca V. i majke S., rođene V., rođen xx. xx. 19xx. godine u Podgorici, sa prebivalištem u mjestu rođenja Golubovci - Trešnjica bb, državljanin Crne Gore, nezaposlen, neoženjen, bez djece, pismen, lošeg imovnog stanja, neosuđivan.

Kriv je

Što je:

Dana 25. februara 2016. godine, oko 23,00 časa, u Podgorici, u Ulici Petra Dedića, svjestan svog djela, čije je izvršenje htio i znajući da je isto zabranjeno, neovlašćeno nosio vatreno oružje i municiju, na način što je suprotno čl. 33 st. 1 Zakona o oružju, na javnom mjestu iako je to zabranjeno, nosio pištolj, marke "Union", kalibra 6,35 mm, bez fabričkog broja, sa okvirom bez municije, koji je držao u garderobi, a zatim provaljivanjem pokušao da oduzme tuđu pokretnu stvar, u namjeri da njenim prisvajanjem sebi pribavi protivpravnu imovinsku korist u iznosu preko 150,00 eura, na način što je prišao vozilu marke "Mercedes" reg. oznaka PG DA xxx, vlasništvo oštećenog P. Đ., koje je bilo parkirano u označenoj ulici, nakon čega je podesnim sredstvom otključao bravu na vozačevim vratima i ušao u vozilo, a zatim otvarao ladice u vozilu, tražeći vrednije stvari, u čemu je spriječen nailaskom oštećenog,
- čime je izvršio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore u sticaju sa krivičnim djelom teška krađa u pokušaju iz čl. 240 st. 1 tač. 1 u vezi čl. 20 Krivičnog zakonika Crne Gore.

Pa sud optuženom na osnovu čl. 4 st. 2, 32, 36, 42, 45, 46, 48 Krivičnog zakonika Crne Gore, predhodno utvrđuje:

Za krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore kaznu zatvora u trajanju od 2 (dva) mjeseca.

Za krivično djelo teška krađa u pokušaju iz čl. 240 st. 1 tač. 1 u vezi čl. 20 Krivičnog zakonika Crne Gore kaznu zatvora u trajanju od 4 (četiri) mjeseca.

Pa sud optuženog primjenom citiranih zakonskih odredbi te odredbom čl. 48 st. 2 Krivičnog zakonika Crne Gore i čl. 226, 229, 239 i 374 Zakonika o krivičnom postupku,
O S U Đ U J E
Na jedinstvenu kaznu zatvora u trajanju od 5 (pet) mjeseci.

Obavezuje se optuženi da plati po osnovu troškova krivičnog postupka iznos od 30,00 eura, u roku od 15 dana po pravosnažnosti presude, pod prijetnjom prinudnog izvršenja, dok će sud o troškovima koji se odnose na nagradu braniocu postavljenom po službenoj dužnosti, odlučiti posebnim rješenjem shodno čl. 227 st. 2 Zakonika o krivičnom postupku.

Oštećeni P. Đ. se radi ostvarivanja imovinskopravnog zahtjeva upućuje na parnični postupak.

Na osnovu čl. 75 Krivičnog zakonika Crne Gore optuženom se izriče:

MJERA BEZBJEDNOSTI
Oduzima se od optuženog vatreno oružje pištolj, marke "Union", kalibra 6,35 mm, bez fabričkog broja, sa okvirom bez municije, kao predmet upotrijebljen u izvršenju krivičnog djela.

O b r a z l o ž e nj e
Osnovno državno tužilaštvo u Podgorici je optužnicom Kt. br. 251/16 od 30. 06. 2016. godine stavilo na teret optuženom D. P. izvršenje krivičnog djela nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore u sticaju sa krivičnim djelom teška krađa u pokušaju iz čl. 240 st. 1 tač. 1 u vezi čl. 20 Krivičnog zakonika Crne Gore.

Nakon podnošenja optužnice sudu, državni tužilac u ODT-u, optuženi i njegov branilac su zaključili sporazum o priznanju krivice dana 13. 12. 2016. godine.

Utvrđujući da li postoji dovoljno dokaza o krivici optuženog za predmetno krivično djelo, na ročištu za razmatranje sporazuma, sud je ocijenio sadržinu dokaza koje je prikupio tužilac, a koji se nalaze u spisima predmeta.

Iz sadržine prikupljenih dokaza, sud je zaključio da je državni tužilac pružio dovoljno dokaza o krivici optuženog D. P. i da je optuženi u vrijeme i na način opisan u izreci ove presude učinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika Crne Gore u sticaju sa krivičnim djelom teška krađa u pokušaju iz čl. 240 st. 1 tač. 1 u vezi čl. 20 Krivičnog zakonika Crne Gore.

Odlučujući o kazni i mjeri bezbijednosti iz sporazuma o priznanju krivice zaključenog između stranaka, ovaj sud je našao da je predlog stranaka u vezi sa krivičnom sankcijom i mjerom bezbijednosti prihvatljiv, jer je isti u skladu sa interesima pravičnosti, a sankcija odgovara svrsi izricanja krivičnih sankcija.

Optuženi je obavezan da plati troškove krivičnog postupka-paušal, saglasno odredbi člana 229 Zakonika o krivičnom postupku.

Oštećeni Petar Đačić je, shodno čl. 239 Zakonika o krivičnom postupku, upućen da imovinskopravni zahtjev ostvari u parničnom postupku.

Sa iznijetih razloga, na osnovu čl. 303 st. 1 Zakonika o krivičnom postupku, odlučeno je kao u izreci presude.

OSNOVNI SUD U PODGORICI, dana 25. 01. 2017. godine

ZAPISNIČARKA SUTKINJA
Danijela Rajković,s.r. Željka Jovović,s.r.

PRAVNA POUKA: Protiv ove presude je dozvoljena žalba
samo ako presuda nije u skladu sa
zaključenim sporazumom.

ZTO: Danijela Rajković
ZAPISNIČARKA SUTKINJA
Danijela Rajković Željka Jovović
DN-a: Primjerak presude dostaviti:

- ODT Podgorica,
- Optuženom i braniocu adv. M. K.,
- a/a
Postupljeno dana __________________
Namještenik suda __________________