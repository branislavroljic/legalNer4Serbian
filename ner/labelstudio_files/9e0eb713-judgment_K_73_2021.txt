K.br.73/2021
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog B.K. zbog krivičnog djela građenje objekta bezprijave i dokumentacije za građenje iz čl.326a Krivičnog zakonika, nakon održanog glavnog i javnog pretresa dana 16.12.2021.g. u prisustvu DT-a Herceg Novi Nikole Samardžića, okrivljenog B.K. i njegovog branioca advokata B.B., dana 16.12.2021. g. donio je i javno objavio

PRESUDU

Okrivljeni:

B.K., JMBG ...., od oca S. i majke M. rodj. P., rodjene .....godine u S., stalno nastanjen u HN-...., završio sss, nezaposlen, oženjen, otac jednog djeteta, državljaninBosne i Hercegovine.

Kriv je
Što je :

Neutvrđenog dana u oktobru 2019.g. u Igalu, suprotno čl.91 i 92 Zakona o planiranju prostora i izgradnji objekata kao investitor započeo izgradnju stembenog objekta na UP 11, koja se sastoji od kat.parc. 197/8 i dijela kat.parc.197/7 u KO T., bez prethodno podnijete prijave i dokumentacije za građenje nadležnom inspekcijskom organu i do inspekcijskog nadzora vršenog 12.12.2019.g. izgradio skelet objekta površine u osnovi oko 140 m2 i spratnosti Su+Pr+2+Pk i djelimično ozidao prvi sprat, pri čemu je bio svjestan svog djela i htio njegovo izvršenje,
čime je učinio krivično djelo građenje objekta bez prijave i dokumentacije za građenje iz čl.326a KZ CG.

Sud okrivljenom primjenom čl.4 st.2, čl.42, čl.45 st.1 tač.3, čl.46 st.1 tač.5, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 3 (tri ) mjeseca koja se neće izvršiti ukoliko u roku od 1(jedne)godine po pravosnažnosti presude ne učini novo krivično djelo.

Dužan je okrivljeni da na ime troškova krivičnog postupka u roku od 15 dana po pravosnažnosti presude na žiro račun suda uplati iznos od 40,00€.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 16.12.2021. godine

Zapisničar S U D I J A
Dostaviti:

-ODT Herceg Novi
-okrivljenom
-braniocu
-u spise predmeta
S U D I J A