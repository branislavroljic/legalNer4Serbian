K. br. 383/22
U IME CRNE GORE
Osnovni sud u Podgorici, sutkinja Željka Jovović, uz učešće samostalne referentkinje Danijele Rajković kao zapisničarke, u krivičnom postupku protiv okrivljenog V. B., zbog krivičnog djela ugrožavanje javnog saobraćaja iz čl. 339 st. 3 u vezi sa st. 1 Krivičnog zakonika Crne Gore, odlučujući po optužnom predlogu Osnovnog državnog tužilaštva u Podgorici Kt. br. 1715/21 od 30.05.2022. godine, nakon završenog glavnog, javnog pretresa održanog dana 20.06.2022. godine, u prisustvu zastupnika optužbe Kenana Muzurovića i okrivljenog, donio je i istog dana javno objavio
P R E S U D U
Okrivljeni:

V. B., JMB xxxxxxxxxxxxx, od oca O. i majke R., rođene J., rođen xx. xx. 19xx. godine u Bijelom Polju, sa prebivalištem u Bijelom Polju, u mjestu Z. bb, državljanin Crne Gore, razumije crnogorski jezik, koji je i njegov jezik, po zanimanju vozač, oženjen, otac dvoje djece, pismen, završio srednju školu, lošeg imovnog stanja, neosuđivan, protiv kojeg se ne vodi postupak za drugo krivično djelo.

Kriv je

Što je:

Dana 07. septembra 2021. godine, oko 12.30 časova, u Podgorici na raskrsnici ulice Peka Dapčevića i Zagrebačke ulice, ne pridržavajući se saobraćajnog propisa iz člana 97 stav 3 Zakona o bezbjednosti saobraćaja na putevima, ugrozio saobraćaj i doveo u opasnost život i tijelo ljudi, na način što upravljajući putničkim teretnim motornim vozilom marke "Opel Combo" registarskih oznaka BPAPxxx, na pješačkom prelazu na kojem saobraćaj nije regulisan uređajima za davanje svjetlosnih saobraćajnih znakova niti znacima policijskih službenika, nije propustio pješaka - oštećenu J. K., koja je već stupila na pješački prelaz, prelazeći ga sa desne na lijevu stranu, posmatrano iz pravca okrivljenog, usljed čega je vozilom udario pješaka, kojom prilikom je oštećena zadobila laku tjelesnu povredu u vidu otoka u predjelu gornje strane lijevog stopala, pri čemu je okrivljeni bio svjestan da takvom nepropisnom vožnjom može ugroziti saobraćaj i dovesti u opasnost život i tijelo ljudi, ali je olako držao da do toga neće doći,
- čime je izvršio krivično djelo ugrožavanje javnog saobraćaja iz čl. 339 st. 3 u vezi sa st. 1 Krivičnog zakonika Crne Gore.

Pa mu sud za navedeno krivično djelo primjenom  čl. 4 st. 2, čl. 42 st. 1, čl. 52 st. 2, čl. 53 i čl. 54 Krivičnog zakonika Crne Gore, te čl. 226, 229, 239 i 374 Zakonika o krivičnom postupku, izriče
USLOVNU OSUDU

S tim, što mu utvrđuje kaznu zatvora u trajanju od 30 (trideset) dana i istovremeno određuje da se ista neće izvršiti, ako okrivljeni u roku od 1 (jedne) godine po pravosnažnosti presude ne izvrši novo krivično djelo.

Oštećena J. K. se radi ostvarivanja imovinskopravnog zahtjeva upućuje na parnični postupak.

Obavezuje se okrivljeni da plati na ime troškova krivičnog postupka iznos od 178,50 eura, u roku od 15 dana od dana pravosnažnosti presude, pod prijetnjom prinudnog izvršenja.

O b r a z l o ž e n j e
Izostavljeno kao nepotrebno shodno čl. 458 st. 7 Zakonika o krivičnom postupku, budući da su se stranke odrekle prava na žalbu i nisu zahtijevale dostavljanje presude.

OSNOVNI SUD U PODGORICI, dana 20.06.2022. godine.

ZAPISNIČARKA:

SUTKINJA:

Danijela Rajković
Željka Jovović
DN-a: Po primjerak presude dostaviti:

- Oštećenoj po pravosnažnosti,
- A/a.

Postupljeno dana ______________
Radnik suda __________________
ZAPISNIČARKA:

SUTKINJA:

Danijela Rajković,s.r.

Željka Jovović,s.r.

ZTO: Danijela Rajković