U IME CRNE GORE!
Posl.br.K.4/15
OSNOVNI SUD U HERCEG NOVOM, po sudiji Leković Branislavu, uz učestvovanje zapisničara Milović Tereze, u krivičnom predmetu protiv okrivljenog K.M., zbog krivičnog djela iz čl.220 st.1 KZ CG povodom optužnih predloga ODT Herceg Novi Kt.br.318/14 od 21.01.2015. godine nakon održanog glavnog i javnog pretresa dana 10.02.2015. godine, u prisustvu zamjenika ODT H.Novi Samardžić Nikole , okrivljenog K.M. i oštećene A.B., donio je i javno objavio sljedeću

P R E S U D U
Okrivljeni: K.M. ,JMBG ..., od oca LJ. i majke S., rođene D., rođenog ....godine u K.M., sa prebivalištem u selu B., opština S. i boravištem u HN , u ul. ..., po zanimanju mašinski tehničar, nezaposlen, oženjen, otac dvoje maloljetne djece, državljanin Republike Srbije, neosuđivan.

KRIV JE
Što je:

Dana 18.novembra 2014.godine oko 14,00 sati u zajedničkom iznajmljenom stanu u Herceg Novom na adresi Srbina br.51 primjenom grubog nasilja narušio tjelesni integritet člana svoje porodice-nevjenčane supruge A.B. koja je tada bila u 9 mjesecu trudnoće,na način što je u alkoholisanom stanju nakon kraće verbalne prepirke udario oštećenu otvorenim dlanom u predjelu lijevog pa u predjelu desnog obraza ,nakon čega je oštećenoj zadao udarac koljenom u predjelu stomaka od kojih udaraca je oštećena osjetila bol u stomaku i strah za svoj život i život svog nerođenog djeteta,pri čemu je bio svjestan svog djela i htio njegovo izvršenje,
-čime je izvršio krivično djelo nasilje u prodici ili u porodičnoj zajednici iz čl.220.stav 1 Krivičnog zakonika Crne Gore.

pa mu sud, na osnovu čl.220 st.1 KZCG i primjenom čl. 4, 32, 36 , 42,52,53,54 KZCG te čl.374 i 229.stav 4 ZKP-a izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno utvrđuje da se ista neće izvršiti ukoliko okrivljeni u roku od 1 (jedne) godine od pravosnažnosti presude ne učini novo krivično djelo.

Okrivljeni se oslobađa obaveze plaćanja troškova krivičnog postupka.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava na žalbu i niko od njih nije zahtijevao dostavu presude.

OSNOVNI SUD U HERCEG NOVOM

Dana, 10.02.2015 godine
Zapisničar: S u d i j a:

Milović Tereza Leković Branislav