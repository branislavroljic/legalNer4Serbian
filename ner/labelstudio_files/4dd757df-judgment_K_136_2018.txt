U IME CRNE GORE
K.136/18
OSNOVNI SUD U HERCEG NOVOM, po sudiji Vesni Gazdić, uz učestvovanje namještenika suda Vanje Marić kao zapisničara, po optužnom predlogu Osnovnog državnog tužilaštva u Herceg Novom Kt.br.179/18 od 22.11.2018.godine protiv okrivljenog V.S. zbog krivičnog djela krađa iz čl.239 st.1 KZ CG u sticaju sa krivičnim djelom falsifikovanje i zloupotreba kreditnih kartica i kartica za bezgotovinsko plaćanje iz čl.260 st.1KZ CG,dana 29.03.2019.godine, u prisustvu ODT Herceg Novi Nikole Samardžića i okrivljenog V.S. , donio je i javno objavio sljedeću

U IME CRNE GORE
PRESUDU

Okrivljenom V.S. (JMBG ....) od oca D. i majke S., rođ. M., rođen .....godine u P., sa prebivalištem u I., naselje ...., mašin bravar, bez zaposlenja, neoženjen, bez djece, državljanin Crne Gore, ranije neosuđivan
Kriv je

Što je:

dana 17 avgusta 2018 godine u večernjim časovima u ugostiteljskom objektu koji se nalazi na tzv. Blatnoj plaži u Igalu u namjeri da prisvajanjem tudđivh pokretnih stvari pribavi protivpravnu imovinsku korist sa stola ispred lokala oduzeo kožni novčanik ''Carpisa'' oštećenom B.M. u kojem se nalazio novac u iznosu od 400,00€ u raznim apoenima, lična karta, vozačka dozvola i zdravstvena knjižica na ime oštećenog, kartice za kupovinu u prodavnicama ''Okov'' i '' HDL Laković'' platne kartice, ''Visa elestron,, br.4478370005533999 i ''Master Card'' br.5574630003027827, izdate na ime oštećenog od strane Prve banke Crne Gore a zatim, neovlašćeno pribavljene kartice iste večeri u periodu od 01:44 do 01,47 časova u namjeri podizanja novca upotrebio na bankomatu Prve banke Crne Gore u ul. Šetalište pet Danica br.1 u Igalu, kojom prilikom su kartice zadržane u bankomatu zbog pogrešno unijetih pin kodova, pri čemu je bio svjestan svoga djela i htio njegovo izvršenje
-čime je izvršio krivično djelo krađa iz čl.239 st.1 KZCG u sticaju sa krivičnim djelom falsifikovanje i zloupotreba kreditnih kartica i kartica za bezgotovinsko plaćanje iz čl.260 st.1KZ CG
Pa sud okrivljenom Vukosavljević Stefanu na osnovu čl.4 st.2, 32, 36, 42 st.1 te čl.48 st.1 KZ CG, predhodno utvrđuje
-za krivično djelo krađa iz čl.239 st.1 KZ CG, kaznu zatvora u trajanju od 3 (tri) mjeseca
- za krivično djelo falsifikovanje isprave i zloupotreba kreditnih kartica i kartica za bezgotovinsko plaćanje iz čl.260 st.1 KZ CG kaznu zatvora u trajanju od 3 (tri) mjeseca
- pa mu sud primjenom citiranih zakonskih propisa i primjenom čl. 52, 53 i 54 KZ CG, te odredbi čl.229 st.4, čl.239 i čl.374 ZKP-a, izriče
USLOVNU OSUDU

Kojom mu utvrđuje kaznu zatvora u trajanju od 5 (šest) mjeseci i istovremeno određuje da se utvrđena kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni se oslobađa plaćanja troškova postupka shodno odredbi čl.229 st.4 ZKP-a.

Oštećenom Bulatović Miliću dosuđuje se imovinsko pravni zahtjev u iznosu od 400,00€.

II
Sud okrivljenom shodno čl.68 st.3 u vezi čl.70.st.3.KZ CG izriče
MJERU BEZBJEDNOSTI OBAVEZNO PSIHIJATRIJSKO LIJEČENJE NA SLOBODI
Ova mjera će se izvršiti na slobodi i trajaće dok bude postojala potreba za liječenjem, s tim što ne može trajati duže od 3 (tri) godine.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava na žalbu i niko od njih nije zahtijevao dostavu presude.

OSNOVNI SUD U HERCEG NOVOM

Dana, 29.03.2019.godine
Zapisničar S U D I J A
Vanja Marić Vesna Gazdić
Pravna pouka:protiv ove presude žalba nije dozvoljena budući da su se stranke odmah po njenom objavljivanju odredkle prava na žalbu.