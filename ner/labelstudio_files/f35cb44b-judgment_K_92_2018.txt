K.br.92/2018
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog M.M. iz HN, zbog pokušaja krivičnog djela sprečavanje službenog lica u vršenju službene radnje iz čl.375 st.3 u vezi st.1 u vezi čl.20 KZ CG, po optužnom predlogu ODT-a Herceg Novi Kt.br.111/18 od 01.08.2018.g., nakon održanog glavnog i javnog pretresa dana 20.09.2019.g. u prisustvu ODT-a H.Novi Zejnilagić Snježane i okrivljenog M.M., dana 20.09.2019. godine donio je i javno objavio

PRESUDU

Okrivljeni:

M.M., JMBG: .... od oca B. i majke M., rođene D., rođenog ..... godine u K., sa prebivalištem u I...., sa završenom SSS, po zanimanju tehničara kuvarstva, zaposlenog, neoženjenog, bez djece, neosuđivanog, državljanina CG,
Kriv je

Što je:

Dana 08. jula 2018.godine oko 22,55 časova u Igalu u ul. .... u neposrednoj blizini zgrade “Sole mar”, svjestan svoga djela i čije izvršenje je htio, upotrebom sile pokušao da spriječi policijske službenike Uprave policije PJ Herceg Novi oštećene K.M. i B.M. u vršenju službene radnje koju su preduzimali prilikom legitimisanja i pregleda okrivljenog i njegovih drugova G.S.,P.M. i S.K., na način što se oglušio na naredbu oštećenog B.M. da se okrene radi pregleda govoreći “ja ne trpim naredbe i autoritete” unoseći mu se u lice i uhvativši ga rukom za desnu podlakticu i odgurujući ga od sebe od čega je oštećeni zadobio više ogrebotina crtastih oguljotina kože u predijelu desne podlaktice dužine do 10 cm koje povrede predstavljaju laku tjelesnu povredu, nakon čega je u momentu kada mu je prišao oštečeni K.M. kako bi ga spriječio u daljem djelovanju, istog hvata desnom rukom za lijevu podlakticu a lijevom rukom za vrat kada dolazi do medjusobnog rvanja kada je PS B.I. upotrebio ručni sprej sa nadražujućim dejstvom, usljed čega su oboica pali na betonsku podlogu, od kog kontakta sa podlogom je K. zadobio: krvni podliv kože u predijelu lijeve podlaktice promjera 10x7cm i oguljotinu kože u predijelu lijeve podlaktice dužine 5cm, oguljotinu kože u predijelu desnog lakta u promjera 7x7cm, oguljotinu kože u predijelu lijevog koljena promjera 20x10 cm koje povrede predstavljaju laku tjelesnu povredu, nakon čega su policijski službenici obavljaju njegovo legitimisanje i pregled kao i njegovih drugova koji su zatim od strane službenika interventne jedinice privedeni u stanicu Policije CB Herceg Novi
čime je učinio pokušaj krivičnog djela spriječavanja službenog lica u vršenju službene radnje iz čl. 375 st. 3 u vezi st.1 u vezi čl.20 Krivičnog zakonika.

Sud primjenom čl. 4, 32, 41 i 42 KZ CG te čl.374,229.stav 1 ZKP-a
OSUĐUJE
Na kaznu rada u javnom interesu u trajanju od 80 (osamdeset) časova, koji rad će se obaviti u vremenskom periodu od 3 mjeseca ,stim što rad ne može trajati duže od 60 časova u toku jednog mjeseca.

Ukoliko okrivljeni ne bude vršio rad u javnom interesu ,ova kazna će se zamijeniti kaznom zatvora tako što će se svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca.

Okrivljeni se obavezuje da plati troškove krivičnog postupka u iznosu od 101,50 eura, sve u korist budžeta Crne Gore na žiro račun 832-158-14 u roku od 15 dana od pravosnažnosti presude.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 20.09.2019. godine

Zapisničar SUDIJA,
Dostaviti:

ODT,
Okrivljenom ,
u spise
SUDIJA,