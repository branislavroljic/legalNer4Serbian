K.br.55/15
U IME CRNE GORE
OSNOVNI SUD U ULCINJU, kao prvostepeni krivični, sudija mr Sanja Mirović, uz učešće namještenika suda Škrelja Milene, kao zapisničara, u krivičnom predmetu protiv okrivljenog D.T. iz U., zbog krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika Crne Gore, odlučujući po optužnom predlogu Osnovnog državnog tužilaštva u Ulcinju, Kt.br.195/14 od 04.06.2015.godine, nakon održanog glavnog i javnog pretresa dana 21.04.2016.godine, u prisustvu zastupnika optužbe, savjetnika kod ODT-a Franeta Ivane, branioca okrivljenog po službenoj dužnosti advokata V.G.R.,okrivljenog i oštećenog D.S., donio je a dana 25.04.2016 godine u prisustvu okrivljenog i oštećenog i javno objavio

P R E S U D U
Okrivljeni D.T., JMBG xxxxxxxxxxxx, od oca I. i majke S., rođene V., rođen xxxxxxxxxx godine u U., gdje i prebiva, ul. V.M. xx,državljanin Crne Gore, oženjen-otac jednog mldb. djeteta, radnik, pismen, sa završenom osnovnom školom, lošeg imovnog stanja, neosuđivan
Na osnovu čl.373 st.2 Zakonika o krivičnom postupku
OSLOBAĐA SE OD OPTUŽBE
Da je dana 04.09.2014.godine oko 22 h u Ulcinju, svjestan svoga djela, čije je izvršenje htio, primjenom grubog nasilja narušio duševni integritet člana svoje porodice, svog brata S., na način što je preko mobilnog telefona sa IMEI br. xxxxxxxxxxxxxxxxxxxxxx, a koristeći pretplatnički br. 068/737-905 poslao poruku oštećenom D.S. na njegov broj 06x/xxx-xxx sadržine: "Popiću ti krv o albancu S: čuvaj ćerkinu glavu"
- čime bi izvršio krivično djelo nasilje u porodici ili u porodičnoj zajednici iz čl. 220 st. 1 Krivičnog zakonika Crne Gore
jer nije dokazano da je izvršio krivično djelo sa koje se tereti.

Na osnovu čl.239 st.2 Zakonika o krivičnom postupku oštećeni D.S. se radi ostvarivanja imovinsko-pravnog zahtjeva upućuje na parnični postupak.

Na osnovu čl.230 st.1 Zakonika o krivičnom postupku troškovi krivičnog postupka u iznosu od 177,44 eura,kao i troškovi postavljenog branioca o kojima će sud odlučiti posebnim rješenjem,padaju na teret budžetskih sredstava suda.

O b r a z l o ž e n j e
Optužnim predlogom Osnovnog državnog tužilaštva u Ulcinju Kt.br.195/14 od 04.06.2015.godine, okrivljenom D.T. stavljeno je na teret izvršenje krivičnog djela nasilje u porodici ili u porodičnoj zajednici iz čl. 220 st.1 Krivičnog zakonika Crne Gore činjenično opisano u izreci presude. Zastupnik optužbe je do završetka glavnog pretresa ostao pri podnijetom optužnom predlogu i u završnoj riječi je predložio sudu da okrivljenog oglasi krivim i osudi po zakonu, a da sud uzme u obzir sve olakšavajuće i otežavajuće okolnosti koje se nađu na strani okrivljenog.

Okrivljeni D.T. je negirao izvršenje krivičnog djela koje mu se stavlja na teret. Negirao je takođe, da je bilo kakvu sms poruku poslao sa broja 06x/xxx-xxx jer to nije njegov broj telefona, nikada nije bio korisnik tog broja te zbog toga nije ni mogao poslati nikakvu poruku sa njega a posebno ne poruku koja mu se optužnim aktom stavlja na teret. Isti ne zna koji je broj mobilnog telefona njegovog brata jer sa istim odavno ne komunicira preko telefona, a nije željan ni lične komunikacije, te dok nije dobio ovaj optužni predlog nije ni znao koji je njegov broj mobilnog telefona. Isti je vlasnik broja 06x/xxx-xxx i rijetko koristi i ovaj broj telefona odnosno kartica je kod njega, a njegov broj koji stalno koristi je 06x/xxx-xxx. Toga dana u večernjim časovima isti je bio u svojoj kući u N.m. i najverovatnije je u to vrijeme spavao. Sjeća se da je toga dana imao raspravu u katastru a nakon toga je bio u policiji da da izjavu zbog dogadjaja, zbog prijave koju je podnio njegov brat. Nije se mogao izjasniti koji mobilni telefon koristi sada a ni koji je koristio u septembru 2014. godine, jer ima više mobilnih telefona. Smatra da je policija imala mogućnosti da otkrije ko je ovu poruku poslao on je lično sa tog broja imao propušten poziv, pa je sa drugog broja pozvao br. 06x/xxx-xxx telefon je zvonio ali mu se niko nije javio. Ovaj broj je pozivao 02.09.2014. godine, dva dana prije nego što se desio dogadjaj koji mu se stavlja na teret.

Branilac okrivljenog, advokat V.G.R. je u završnoj riječi navela da nije dokazano da u radnjama okrivljenog D.T. ima obilježja bića krivičnog djela za koje se optužuje. Naime, osnovna stvar koja je nesporna, je činjenica da mobilni aparat vlasništvo D.T. sa kojeg je navodno poslata „inkriminisana poruka“ nije nikada bio predmet vještačenja. Radi se o virtuelnom ugrožavanju a u odnosu na okrivljenog bez ijednog dokaza da je poslao spornu poruku čiji je sadržaj sam po sebi posebno diskutabilan i predmet nekog drugog postupka a ne ovoga. Čak šta više ova poruka upućuje više na osnovanu sumnju da je poslata od nekog ko nije albanac imajući u vidu njen sadržaj, te obzirom da se okrivljeni pred ovim sudom izjasnio kao albanac. Istakla je činjenicu da je očigledna opšte poznata netrpeljivost između okrivljenog i oštećenog D.S. a kod činjenice da u krajnjem da nije bilo ličnog kontakta izmedju navedenih lica telefonska poruka pa čak ni komunikacija nije dokaz za biće krivičnog djela nasilje u porodici. Čak štaviše, u sudu za prekršaje se telefonska komunikacija za prekršaj nasilje u porodici završava oslobadjajućim rješenjem upravo iz navedenih razloga jer to nije prijetnja.U krajnjem je predložila sudu da se okrivljeni D.T. oslobodi od optužbe.

Sud je u dokaznom postupku izveo sledeće dokaze: saslušao svjedoka-oštećenog D.S., izvršio uvid u prevod sudskog tumača za albanski jezik K.M. SMS poruke koja je poslata na albanskom jeziku sa broja 06x/xxx-xxx na broj 06x/xxx-xxx, pročitao dopis mobilnog operatera MTEL od 05.02.2016.godine, nalaz i mišljenje vještaka iz oblasti telekomunikacije T.Ž. od 29.05.2014. godine, dopunu nalaza i mišljenja vještaka iz oblasti telekomunikacija T.Ž. od 30.03.2016. godine i izvod iz kaznene evidencije za okrivljenog D.T.a generisan kroz PRIS.

Svjedok-oštećeni D.S. je u bitnom naveo da se kritične večeri spremao da ode na spavanje kada je začuo zvuk poruke sa svog mobilnog telefona u kojem koristi telefonski broj 06x/xxx-xxx, te je pročitao poruku na albanskom jeziku „Do ta pij gjakun mlef mileti o shqiptar S:Do jam ruaje koken e cikes?“. Kako je isti vidio da je poruka ozbiljna, obukao se i otišao u stanicu policije gdje je zamjeniku komandira prijavio ove prijetnje. Ne zna ko bi navedenu poruku mogao poslati,isti nema neraščišćenih računa, a nema ni njegova kćerka na koju se poruka odnosi. Ne zna ko je korisnik broja 06x/xxx-xxx, ali zna da njegov brat T. ima deset preplatničkih kartica sa sve tri mobilne mreže u Crnoj Gori. O ovoj poruci obavjestio je svoju kćerku a ista je nekoliko dana zbog ovoga bila zabrinuta. Na ovu poruku nije odgovarao, niti je pozivao ovaj broj već je odmah stvar prepustio policiji. Dodao je da njegova kćerka nije koristila neki od pretplatničkih brojeva koji su vlasništvo D.T..Sa svojim bratom T. ne komunicira više od godinu dana i 04.09.2014. godine je bio u negovoru sa svojim bratom. Dok je T. živio u istoj kući sa njim i majkom, hvalio se njegovoj kćerki i majci da ima veliki broj telefonskh kartica. Okrivljeni ga nikada ne zove telefonom, a ne zove ni on njega. Kritične prilike, nije se javio ni kćerki ni majci da ih ne bi uznemirio, već je pješice otišao do policije. Nije gledao da li nekoga ima na spratu, pretpostavljao je da je okrivljeni bio u kući na spratu gdje je tada živio. Pridružio se krivičnom gonjenju i postavio imovinsko pravni zahtjev u iznosu od 1.000 eura.

Uvidom u prevod sudskog tumača za albanski jezik K.M. SMS poruke koja je poslata na albanskom jeziku u večernjim satima 04.09.2014.godine, sa broja 06x/xxx-xxx na broj 06x/xxx-xxx, proizilazi da je u istoj pisalo „Do ta pij gjakun mlef mileti o shqiptar S:Do jam ruaje koken e cikes?“ što prevedeno sa albanskog jezika znači: "Popiću ti krv o albancu S: čuvaj kćerkinu glavu",stim što su riječi starog albanskog dijalekta pa prevod ima karakter tumačenja.

Iz dopisa mobilnog operatera „M TEL“ od 05.02.2016.godine,u prilogu koji je dostavljen na CD-u sa traženim podacima, proizilazi da navedeni broj nije registrovan, datumi isteka su 18.08.2010.god., 24.12.2012.god. i 01.12.2014.god., a datumi brisanja su 25.09.2010.god., 14.03.2013.god. i 17.06.2015.god. Iz dopisa mobilnog operatera „M TEL“ od 04.03.2016.godine proizilazi da navedeni broj nije aktivan ali da je dana 04.09.2014.godine, poslata jedna poruka sa istog broja.

Iz nalaza i mišljenja vještaka iz oblasti telekomunikacija T.Ž. od 29.05.2014. godine, proizilazi da su brojevi 06x/xxx-xxx i 06x/xxx-xxx korišćeni u mobilnom telefosnkom aparatu sa IMEI brojem xxxxxxxxxxxxxxxxx, da je sa pretplatničkog broja 06x/xxx-xxx, koristeći mobilni telefonski aparat sa IMEI xxxxxxxxxxxxxxxxx, ostvarena komunikacija sa brojem 06x/xxx-xxx, odnosno da je dana 04.09.2014.godine u 21:57:38 poslata SMS poruka sa aparata sa navedenim IMEIM brojem (i tel. br.xxxxxxxxxxxx) na broj 06x/xxx-xxx.

Iz dopune nalaza i mišljenja vještaka iz oblasti telekomunikacija T.Ž. od 30.03.2016. godine, proizilazi da je telefonski aparat (IMEI xxxxxxxxxxxxxxxx), u spornom periodu (avgust,septembar,oktobar, 2014.god.), korišćen za pozivanje sa brojeva 06xxxxxxxx, 06xxxxxxxx i 06xxxxxxxx. Da su dva od tri navedena broja koja su korišćena u periodu Avgust-Septembar-Oktobar, odnosno brojevi 06xxxxxxxxxx, i 06xxxxxxxxxxx, prijavljena operaterima M-Tel i T-Com (respektivno) na istog pretplatnika- T. D. Ovo znači da su sve tri SIM kartice, pa i kartica spornog broja 06xxxxxxxxxxxxx, koristile isti mobilni telefon, odnosno da je pretplatnik mjenjao tri navedene kartice a koristio isti telefonski aparat. Da je dana 04.09.2014.godine u 21:57:38 h poslata SMS poruka sa broja 06x/xxx-xxx sa istog spornog telefonskog aparata. (IMEI xxxxxxxxxxxxxxxx) prema broju primaoca poruke 06xxxxxxxxxxx, koji se vodi na pretplatnika D.S. Da je sporna SMS poruka poslata sa bazne stanice P. Da je kompletna komunikacija sa istog telefonskog aparata ( sa svih navedenih brojeva) za period Avgust, Septembar, Oktobar takođe uglavnom izvršena preko baznih stanica koje se nalaze na P. ali čiji domet pokrivenosti doseže i do desetak kilometara. Pomenuta bazna stanica, je locirana u P., ali njen horizontalni ugao (od cca 65 stepeni) i domet (do teoretskih 35 km) pokrivaju veliki dio grada Ulcinja (od P. prema naselju oko kružnog toka, B.G., N.m. itd), tj. pretplatnik se može kretati u većem djelu Ulcinja a i biće i dalje povezan na baznu stanicu P.. Sporni broj je korišćen iz istog telefonskog aparata sa kojeg su korišćena i drzga dva broja pretplatnika T. D.. Svi brojevi su se uglavnom koristili sa baznih stanica P. koji pokriva veliki dio grada. Takođe, sa bazne stanice P. je dana 04.08.2014.godine, u 21:57:38 h poslata SMS poruka sa navedenog telefonskog aparata, sa broja 06x/xxx-xxx na broj 06x/xxx-xxx.

Iz izvoda iz kaznene evidencije za okrivljenog D.T. generisanog kroz PRIS proizilazi da isti nije ranije osuđivan.

Cijeneći navode optužbe i odbranu okrivljenog D.T., te sve izvedene dokaze, kako pojedinačno tako i u njihovoj međusobnoj povezanosti, sud je našao da izvedenim dokazima nije utvrđeno da je okrivljeni D.T. izvršio krivično djelo za koje se tereti.

Tokom postupka nesporno je utvrdjena činjenica da je kritične večeri oko 22 h sa br.06x/xxx-xxx poslata SMS poruka na broj 06x/xxx-xxx, na albanskom jeziku sadržine: "Popiću ti krv o albancu S:čuvaj ćerkinu glavu". Sadržinu navedene poruke sud je utvrdio prevodom iste sa albanskog na crnogorski jezik. Iz osnovnog nalaza i mišljenja vještaka iz oblasti telekomunikacija T.Ž. i njegove dopune sud je utvrdio da je sa pretplatničkog broja 06x/xxx-xxx,koristeći mobilni telefonski aparat sa IMEI xxxxxxxxxxxxxxxxx, ostvarena komunikacija sa brojem 06x/xxx-xxx, odnosno da je dana 04.09.2014.godine u 21:57:38 poslata SMS poruka sa aparata sa navedenim IMEI brojem na broj 06x/xxx-xxx. Vještak je takođe u dopuni nalaza naveo da je telefonski aparat (IMEI xxxxxxxxxxxxxxx) u spornom periodu (avgust,septembar,oktobar, 2014.god.), korišćen za pozivanje sa brojeva 06xxxxxxxxx, 06xxxxxxxx i 06xxxxxxxx,te da su dva od tri navedena broja koja su korišćena u periodu avgust-septembar-oktobar, odnosno brojevi 06xxxxxxxxx i 06xxxxxxxxxx, prijavljena operaterima M-Tel i T-Com na istog pretplatnika-T. D., a što znači da su sve tri SIM kartice, pa i kartica spornog broja 06xxxxxxxx, koristile isti mobilni telefon, odnosno da je pretplatnik mijenjao tri navedene kartice a koristio isti telefonski aparat. U konačnom iz navedenog dopunskog nalaza utvrdjeno je da je sporna sms poruka poslata sa bazne stanice P., ali njen horizontalni ugao (od cca 65 stepeni) i domet (do teoretskih 35 km) pokrivaju veliki dio grada Ulcinja (od P. prema naselju oko kružnog toka, B.G., N.m. itd), tj. pretplatnik se može kretati u većem djelu Ulcinja a i biće i dalje povezan na baznu stanicu P.. Navedeni nalaz i mišljenje i njegovu dopunu sud je prihvatio cijeneći ih jasnim,stručnim,detaljnim i argumentovanim. Sud je sa sigurnošću utvrdio da je D.T. vlasnik pretplatničkih brojeva 06x xxx xxx i 06x xxx xxx (što nije ni sam u svojoj odbrani sporio) dok se iz pribavljenih dokaza nije moglo utvrditi ko je vlasnik pretplatičnog broja 06x xxx xxx jer u vrijeme kada je isti pribavljen nije bila neophodna registracija odnosno obavezna lična identifikacija korisnika broja a okrivljeni negira da je vlasnik i korisnik navedenog broja. Medjutim,imajući u vidu da su u istom mobilnom telefonu korišćeni pretplatnički brojevi koje nesporno koristi okrivljeni 06x xxx xxx i 06x xxx xxx a da je u tom telefonu korišćen i pretplatnički broj 06x xxx xxx,te da boravište okrivljenog krititične večeri (porodična kuća-naselje N.m. u Ulcinju) pokriva bazna stanica P. sa koje je poslata sporna poruka,izvodi se zaključak da je poruka poslata sa telefonskog aparata okrivljenog D.T. Iskaz oštećenog sud je prihvatio jer je isti u pogledu bitnih činjenica potkrijepljen materijalnim dokazom-nalazom i mišljenjem i njegovom dopunom vještaka iz oblasti telekomunikacija. Oštećeni pritom nije imao saznanja ko je mogao poslati navedenu poruku navodeći pak da njegov brat T. ima više pretplatničkih brojeva što se takođe u daljem toku postupka pokazalo kao tačno.

Međutim, bez obzira na ovako utvrđeno činjenično stanje,sud jer stao na stanovištu da nije dokazano da je okrivljeni izvršio krivično djelo koje mu je stavljeno na teret a ovo iz razloga što krivično djelo nasilje u porodici ili u porodičnoj zajednici iz čl.220 st.1 Krivičnog zakonika Crne Gore čini onaj ko primjenom grubog nasilja naruši tjelesni ili duševni integritet člana svoje porodice ili porodične zajednice. Za postojanje krivičnog djela u pitanju neophodno je da je radnja izvršenja takva da je objektivno podobna da dovede do narušavanja tjelesnog ili duševnog integriteta člana porodice. Za određivanje šta predstavlja primjenu grubog nasilja važno je razgraničenje ovog krivičnog djela sa prekršajem iz čl.36 Zakona o zašititi od nasilja u porodici (Sl.list.CG br.46/10 i 40/11) koji takođe regučiše vu problematiku jer ono što predstavlja radnju tog prekršaja ne može biti radnja izvršenja krivičnog djela nasilje u porodici ili u porodičnoj zajednici. Naime,čl.36 st.1 tač.2 pomenutog Zakona o zašititi od nasilja u porodici propisana je prekršajna odgovornost člana porodice i novčana kazna za onog ko prijeti napadom ili izaziva opasnost koja može prouzrokovati osjećaj lične nesigurnosti ili psihički bol drugog člana porodice,te stoga sud nalazi da se u konkretnom slučaju radi o radnjama koje imaju obilježje prekršaja a ne krivičnog djela nasilje u porodici ili u porodičnoj zajednici. Ovo iz razloga što se u konkretnom radi o SMS poruci kojom se kod oštećenog stvara osjećaj lične nesigurnosti pa sud nalazi da navodi: “Popiću ti krv o albancu S: čuvaj ćerkinu glavu" izraženi u spornoj SMS poruci ne predstavljaju grubo nasilje koje je neophodni element bića predmetnog krivičnog djela.

Stoga je sud na osnovu čl.373 tač.2 Zakonika o krivičnom postupku okrivljenog oslobodio od optužbe jer nije dokazano da je izvršio krivično djelo koje mu je stavljeno na teret.

Na osnovu čl.239 st.2 Zakonika o krivičnom postupku oštećeni D.S. je radi ostvarivanja imovinsko-pravnog zahtjeva upućen na parnični postupak, shodno vrsti donešene odluke.

Troškovi krivičnog postupka, koji se odnose na ime naknade vještaku iz oblasti telekomunikacija T.Ž. iznosu od 177,44 eura padaju na teret budžetskih sredstava,shodno odrebi čl. 230 st.1 ZKP-a kao i troškovi postavljenog branioca u okviru pesplatne pravne pomoći a o istima će biti odlučno posebnim rješenjem.

Na osnovu izloženog, odlučeno je kao u izreci presude.

OSNOVNI SUD U ULCINJU

Dana, 25.04.2016 godine
ZAPISNIČAR, S U D I J A,
Škrelja Milena Mr Sanja Mirović
PRAVNA POUKA: Protiv ove presude može se izjaviti žalba Višem sudu u Podgorici, a preko ovog suda, u roku od 8 (osam) dana od prijema prepisa iste.