U IME CRNE GORE
K.174/21
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić u krivičnom predmetu po optužnom predlogu Osnovnog državnog tužilaštva u Herceg Novom Kt.br.286/21 od 11.11.2021. godine, protiv K. Z. G. zbog krivičnog djela teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st.1 Krivičnog Zakonika CG, nakon održanog pretresa dana 10.11.2023.g. u prisustvu ODT HN N.S. i branioca okrivljenog te odsustvu uredno pozvanog okrivljenog, istog dana donio je i javno objavio sljedeću

P R E S U D U
K.Z.G., od oca Z. i majke P. M. E., rođen ....g. u B., stalno nastanjen u mjestu M., ul..., po zanimanju radnik na održavanju zgrada, oženjen, bez djece, neosuđivan, protiv koga se ne vodi drugi krivični postupak, državljanin M.,
Kriv je

Što je:

dana 10.09.2021.g. oko 13,30 časova na dijelu magistralnog puta M. – S. u mjestu M., ne pridržavajući se saobraćajnih propisa iz čl.35 st.1 ZOBS-a na putevima, ugrozio saobraćaj i doveo u opasnost život i tijelo ljudi, tako što upravljajući vozilom marke »O.«, model »A.« reg.oznaka ... i krećući se svojom kolovoznom trakom iz pravca graničnog prelaza prema M. brzinom od najmanje 47,8km/h, prilikom nailaska na oštru desnu krivinu nije prilagodio brzinu kretanja vozila stepenu zakrivljenosti puta i stanju kolovoza koji je bio mokar usljed kiše koja je padala, iako je bio svjestan da takvom vožnjom može izazvati udes ali je olako držao da do toga neće doći ili da će to moći spriječiti, usljed čega je prilikom prolaska kroz krivinu došlo do potiskivanja vozila u lijevu stranu i prelaska u suprotnu kolovoznu traku, u kojoj je dijelom svoga vozila udario u prednji dio vozila »F.«, model »P.«, reg.oznaka ..., kojim je upravljao oštećeni R.K. iz K. i kretao se iz pravca M., kojom prilikom je oštećeni R.K. zadobio lake tjelesne povrede u vidu nagnječine kože u predjelu desne strane grudnog koša, a njegova saputnica R.V. teške tjelesne povrede u vidu nagnječine plućnog tkiva u predjelu oba plućna krila sa prelomom sedmog i osmog rebra sa lijeve strane u središnjoj pazušnoj liniji sa krvarenjem u lijevoj grudnoj duplji i sa nagnječinom kože u predjelu lijeve strane grudnog koša i trbuha, prelom donjeg okrajka desne žbice, nagnječno razdernu ranu u predjelu gornjeg dijela palca lijeve šake kružnog oblika, praćenu djelimičnom amputacijom palca lijeve šake i sa otvorenim prelomom kostiju palca lijeve šake, nagnječno razdernu ranu u predjelu jezika i oguljotinu kože u predjelu desne strane vrata,
-čime je učinio krivično djelo teško djelo protiv bezbjednosti javnog saobraćaja iz čl.348 st.3 u vezi čl.339 st.3 u vezi st. 1 KZ CG,
-pa mu sud, na osnovu citiranog zakonskog propisa i primjenom čl. 4, 32, 36, 42, 45, 46, 52, 53 i 54 KZ CG te čl.374, 229 st.4 i 239 ZKP-a izriče
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.

Okrivljeni se shodno čl.229 st.4 ZKP oslobađa od plaćanja troškova.

Oštećeni R.K.i R.V. radi ostvarivanja imovinsko pravnog zahtjeva upućuju na parnični postupak, shodno čl.239 ZKP.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 10.11.2023. godine
Zapisničar S UDIJA
Katarina Ristić Vesna Gazdić
DN-a:

ODT
braniocu
okrivljenom
oštećenim
u spis
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.