U IME CRNE GORE
K.br.99/23
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, po optužnom predlogu Osnovnog državnog tužilaštva u Herceg Novom Kt.br.245/22 od 03.07.2023. godine, protiv okrivljenog B.M., zbog krivičnog djela teško djelo protiv bezbjednosti javnog saobraćaja iz čl.348 st.3 u vezi sa čl.339 st.3 u vezi st.1 Krivičnog Zakonika CG nakon održanog glavnog i javnog pretresa dana 28.11.2023. godine, u prisustvu ODT HN R.S., okrivljenog i oštećene, donio je i javno objavio sljedeću

P R E S U D U
Okrivljeni B. M. (JMBG: ...) od oca K. i majke V. rođ.B., rođen ... godine, u B., nastanjen u B., V. br..., po zanimanju konobar, zaposlen u I.dr S.M.u I. i na dopunskom radu u firmi „D.“ – T. M.DOO H.N.kao taksi vozač, oženjen, otac jednog punoljetnog djeteta, neosuđivan, ne vodi se ddrugi krivični postupak protiv njega, državljanin C. G.,
Kriv je

Što je:

dana 20.06.2022.g. oko 09:55 časova u ulici M. V. u blizini marketa »I.« u H.N., ne pridržavajući se saobraćajnih propisa iz čl.14 st.1 i čl.17 st.1 ZOBS-a na putevima, ugrozio saobraćaj i doveo u opasnost život i tijelo ljudi tako što je upravljajući vozilom marke »Š.O.« reg.oznaka HN ..., postupao suprotno saobraćajnoj signalizaciji i na raskrsnici ulica Nj. i M.V.skrenuo u desno iako skretanje u tu stranu nije bilo dozvoljeno horizontalnom saobraćajnom signalizacijom, te nije obratio pažnju na pješaka – oštećenu S.J. koja je prelazila kolovoz krećući se sa lijeve na desnu stranu u odnosu na smjer kretanja okrivljenog, iako je bio svjestan da svojom radnjom može izazvati udes ali je olako držao da do toga neće doći ili da će to moći spriječiti, pa je prednjim desnim dijelom vozila ostvario kontakt sa tijelom oštećene koja je pala na kolovoz i zadobila tešku tjelesnu povredu u vidu preloma vrata lijeve ramene kosti, pri čemu je bio svjestan svoga djela i htio njegovo izvršenje,
- čime je izvršio krivično djelo teška djela protiv bezbjednosti javnog saobraćaja iz čl.348 st.1 u vezi sa čl.339 st.1 Krivičnog zakonika Crne Gore
pa mu sud, na osnovu citiranog zakonskog propisa i primjenom čl. 4, 32, 36, 42, 45, 46, 52, 53 i 54 KZ CG te čl.374, 229 st.1 i 226.st.3 ZKP-a izriče
USLOVNU OSUDU
Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni se obavezuje da plati troškove krivičnog postupka u iznosu od 187,00 eura, kao i paušalni iznos od 30,00 eura u korist budžeta Crne Gore na žiro račun 832-158-14 u roku od 15 dana po pravosnažnosti presude.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 28.11.2023. godine
Zapisničar S UDIJA
Katarina Ristić Vesna Gazdić
Dna:

-ODT
-okrivljenom
-oštećenoj
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.