Posl.br.K.176/16
OSNOVNI SUD U HERCEG NOVOM, po sudiji Leković Branislavu, uz učestvovanje zapisničara Milović Tereze, u krivičnom predmetu protiv okrivljenog V.Ž. zbog krivičnog djela ugrožavanje javnog saobraćaja iz čl. čl.339.stav 1 KZ CG, odlučujući o predlogu Osnovnog državnog tužioca Herceg Novi Kt.br.221/16 od 26.07.2016 godine za kažnjavanje okrivljenog bez održavanje glavnog pretresa ,dana 15.08.2016 godine, donio je

RJEŠENJE
Okrivljenom V.Ž.U,JMBG ...., od oca A. i majke M.,rođene M.,rođen ... godine u B., sa prebivalištem u HN, Z.,pismen,po zanimanju svještenik, oženjenom,ocu dvoje punoljetne djece,državljaninu R.Srbije,osuđivanom.

KRIV JE
Što je :

Dana 22.05.2016 godine oko 02,05 časova u mjestu Podi ,opština Herceg Novi u blizini naselja Mištica upravljajući pmv. "Fiat Stilo" reg.ozn.BĆ ... na regionalnom putu Sitnica-Meljine krećući se iz pravca Sitnice i postupajući suprotno čl.29 st.1 i čl.182 st.4 u vezi st.2 Zakona o bezbjednosti saobraćaja na putevima,ugrozio saobraćaj i doveo u opasnost živote i tijela ljudi na način što se nije kretao desnom stranom kolovoza u smjeru kretanja i što je upravljao vozilom na putu pod dejstvom alkohola,u čijoj krvi je nađeno 1,03 % promila a u urinu 0,84 % promila apsolutnog alkohola,iako je bio svjestan da u alkoholisanom stanju nije sposoban za bezbjednu vožnju i da može izazvati saobraćajnu nezgodu,odnosno učiniti krivično djelo,pa je na to pristao,usljed čega je prilikom savlađivanja krivine ulijevo vozilom prešao na suprotnu kolovoznu traku i prednjim čeonim dijelom svog vozila udario u prednji čeoni dio pmv. "Mercedes A160" reg.ozn.HN AZ 685 kojim je iz suprotnog pravca upravljao oštećeni Stevović Ivan koji je tom prilikom zadobio lake tjelesne povrede u vidu nagnječenja lijevog tjemenog dijela glave,nagnječenje grudnog koša i oba koljena sa oguljotinama kože kao i suvozač u vozilu oštećenog Stevovića-oštećena Meštrović Mirna koja je zadobila lakše tjelesne povrede u vidu nagnječenja glave,nagnječenja desnog koljena i nagnječenja u predjelu desnog skočnog zgloba.

- čime je izvršio krivično djelo ugrožavanje javnog saobraćaja iz čl.339 st.1 Krivičnog zakonika Crne Gore.

pa mu sud, primjenom citiranog zakonskog propisa i članova 4, 32, 36, 42, 52, 53 i 54 KZCG, te čl.374, 229. stav 1 ZKP-a, i z r i č e
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko u roku od 1 (jedne) godine, od pravosnažnosti presude ne učini novo krivično djelo.

Na osnovu čl. 74 KZ CG okrivljenom V.Ž.u se izriče MJERA BEZBJEDNOSTI zabrana upravljanja motornim vozilima «B» kategorije u trajanju od 3 (tri) mjeseca od pravosnažnosti ove presude.

Okrivljeni se obavezuje da plati troškove krivičnog postupka u paušalnom iznosu od 30,00 eura, sve u korist budžeta Crne Gore na žiro račun 832-158-14, u roku od 15 dana od pravosnažnosti presude.

O b r a z l o ž e nj e:

Optužnim predlogom Osnovnog državnog tužioca Herceg Novi Kt.br.221/16 od 26.07.2016.godine stavljeno je na teret okrivljenom V.Ž.u krivično djelo ugrožavanje javnog saobraćaja iz čl.339 st. 1.KZ CG. Tužilac je predložio da sud donese rješenje o kažnjavanju okrivljenog bez održavanja glavnog pretresa shodno čl.461 ZKP-a.

Nakon saslušanja okrivljenog V.Ž. i uz njegov pristanak,ovaj sud je našao da nema potrebe za održavanje glavnog pretresa.

Nakon prikupljenih podataka o ranijoj osuđivanosti okrivljenog i njegovoj ličnosti, sud je okrivljenom izrekao uslovnu osudu,nalazeći da su u konkretnom slučaju ispunjeni uslovi za izricanje ove krivične sankcije,a djelo je učinjeno pod olakšavajućim okolnostima koje ovo djelo čine naročito lakim . Naime,odlučujući se za izricanje uslovne osude,imao u vidu ličnost okrivljenog,njegov raniji život ,da je oštećenima nadoknadio pričinjenu štetu i da se isti nijesu pridružili krivičnom gonjenju.Nasuprot tome ,otežavajuće okolnosti u vidu ranije osuđivanosti za nesrodno djelo nijesu bile od drugačijeg uticaja za drugačije presuđenje u ovoj pravnoj stvari,posebno imajući u vidu da je od ranije osude prošlo više godina. Imajući u vidu navedene okolnosti sud je uvjerenja da će se opšta svrha izricanja krivičnih sankcija predviđena čl. 4 KZCG ostvariti i uslovnom osudom, te da će upozorenje uz prijetnju kazne na okrivljenog dovoljno uticati da ubuduće ne čini ovakva, a ni druga krivična djela. S obzirom na prednje, sud je okrivljenom izrekao uslovnu osudu kojom mu je utvrdio kaznu zatvora u trajanju od 3 (tri) mjeseca i istovremeno odložio njeno izvršenje na period provjeravanja od 1 (jedne) godine. Sud je uvjerenja da je ovako izrečena uslovna osuda adekvatna težini počinjenog krivičnog djela i stepenu krivice okrivljenog kao počinioca, te da će se istom ostvariti svrga izricanja uslovne osude predviđena članom 52 KZCG.

Na osnovu čl. 74 KZ CG okrivljenom V.Ž.u je izrečena mjera bezbjednosti zabrana upravljanja motornim vozilima «B» kategorije u trajanju od 3 (tri) mjeseci od pravosnažnosti ove presude.a to obzirom jer je imajući u vidu okolnosti pod kojima je djelo učinjeno sud na stanovištu da je ova mjera potrebna kako bi se u potpunosti uticalo na okrivljenog.

Na osnovu čl.229 st.1 ZKP-a okrivljeni je okrivljeni je obavezan da plati troškove krivičnog postupka u paušalnom iznosu od 30,00 eura, koji je odmjeren u skladu sa složenosti i dužinom trajanja krivičnog postupka i imovnim stanjem okrivljenog.

Sa iznijetih razloga ,a na osnovu čl.461 st.1 ZKP-a odlučeno je kao u izreci ovog rješenja.

OSNOVNI SUD U HERCEG NOVOM

Dana, 15.08.2016. godine.

Zapisničar: S u d i j a:

Milović Tereza Leković Branislav
PRAVNA POUKA
Protiv ovog rješenja dozvoljena
je žalba u roku od 8 dana,Višem sudu
u Podgorici.Žalba se podnosi preko ovog suda.

DN-a:ODT H.Novi i okrivljenom