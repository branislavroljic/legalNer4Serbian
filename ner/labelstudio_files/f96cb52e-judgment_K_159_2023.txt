U IME CRNE GORE
K.159/23
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, po optužnom predlogu Osnovnog državnog tužilaštva u Herceg Novom Kt.br.180/23 od 03.11.2023 godine, protiv okrivljenog LJ.R., zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog Zakonika CG, nakon održanog glavnog i javnog pretresa dana 09.07.2024. godine, u prisustvu savjetnika u Državnom tužilaštvu ODT Herceg Novi S.T. i okrivljenog, donio je istog dana

PRESUDU

Okrivljeni LJ.R. (JMBG: ...), od oca I. i majke M. rođ.M., rođen ... godine u HN, sa prebivalištem u HN, P., ul...., po zanimanju trgovački tehničar, nezaposlen, neoženjen, bez djece, izdržava se od povremenih poslova u trgovini, ne posjeduje nepokretnosti na svoje ime, neosuđivan, ne vodi se drugi krivični postupak protiv njega, državljanin Crne Gore
Kriv je

Što je:

Dana 10.08.2023.g. oko 16,08 časova u mjestu Podi, opština Herceg Novi na reginalnom putu Meljine-Sitnica upravljajući PMV marke »Fiat« tip »Punto« reg.oznaka HN ... iz pravca Sitnice u pravcu Meljina, ne pridržavajući se saobraćajnih propisa iz čl.29 st.2 i čl.36 st.1 Zakona o bezbjednosti saobraćaja na putevima, ugrozio saobraćaj i doveo u opasnost živote i tijela ljudi, na način što vozilo u kretanju nije držao bliže desnoj ivici kolovoza i na tolikoj udaljenosti od te ivice da s obzirom na brzinu kretanja vozila, uslove saobraćaja, na stanje i karakteristike puta ne ugrožava druge učesnike u saobraćaju i što se na putu u naselju kretao brzinom od oko 71 km/h, iako je postavljenim saobraćajnim znakom brzina kretanja za taj dio puta ograničena na 50km/h, a koja brzina je veća od dozvoljene brzine za 21km/h, iako je bio svjestan da svojom radnjom može učiniti krivično djelo, odnosno izazvati saobraćajnu nezgodu, ali je olako držao da do toga neće doći, usljed čega je dolaskom na kritično mjesto prilikom savlađivanja desne krivine, izgubio kontrolu nad vozilom, prešao na suprotnu – lijevu kolovoznu traku i čeono desnom stranom svog vozila ostvario kontakt sa bočnom lijevom stranom PMV marke »BMW« reg.oznaka ...-M-... kojim se iz pravca Meljina u pravcu Sitnice kretao oštećeni T.O. koji je tom prilikom zadobio laku tjelesnu povredu u vidu dvije kose ogrebotine (crtaste oguljotine) kože u predjelu brida lijevog dlana, te u predjelu naddlanene strane lijeve šake,
-čime je izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore,
- pa mu sud, na osnovu citiranog zakonskog propisa i primjenom čl. 4, 13, 16, 32, 42, 52, 53 i 54 KZ CG te čl.374, 229 st.4 i čl.239 ZKP-a izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni LJ.R. se oslobađa plaćanja troškova krivičnog postupka shodno čl.229 st.4 ZKP.

Oštećeni T.O. se upućuje na pokretanje parničnog postupka radi ostvarivanja imovinsko pravnog zahtjeva za naknadu štete.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 09.07.2024. godine
Zapisničar S UDIJA
Ristić Katarina,s.r. Vesna Gazdić,s.r.

PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.