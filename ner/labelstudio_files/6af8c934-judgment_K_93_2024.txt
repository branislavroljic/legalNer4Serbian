U IME CRNE GORE
K.br.93/24
OSNOVNI SUD U HERCEG NOVOM, po Predsjednici suda-sudiji Vesni Gazdić, uz učestvovanje zapisničara Ristić Katarine, po optužnom predlogu Osnovnog državnog tužilaštva u Herceg Novom Kt.br.178/24 od 16.07.2024. godine, protiv okrivljenog V.N., zbog krivičnog djela nasilje u porodici ili porodičnoj zajednici iz čl.220 st.1 Krivičnog Zakonika CG, nakon održanog glavnog pretresa dana 05.03.2025.g. u prisustvu državnog tužioca Nikole Samardžića, okrivljenog i oštećene, istog dana donio je

P R E S U D U
Okrivljeni V.N. (JMBG: ...) od oca V. i majke LJ. rođene R., rođen ... godine, u D., nastanjen u I., ..., po zanimanju konobar, zaposlen u sopstvenom privrednom društvu „V.C.“ DOO koje se bavi pružanjem usluga u transportu i građevini, oženjen, otac jednog maloljetnog djeteta, ranije neosuđivan, protiv koga se ne vodi drugi krivični postupak, državljanin Crne Gore,
Kriv je

Što je:

dana 13.07.2024.g. oko 18:30 časova u zajedničkom stanu u Igalu ugrozio sigurnost svoje supruge V.M. prijetnjom da će napasti njen život i tijelo, na način da je tokom rasprave uhvatio rukom za vilicu i uputio joj riječi »Da imam neki kalibar pucao bih ti u glavu a ne u noge«, pri čemu je bio svjestan svoga djela i htio njegovo izvršenje,
-čime je učinio krivično djelo nasilje u porodici ili u porodičnoj zajednici iz čl.220 st.1 Krivičnog zakonika Crne Gore,
Pa mu sud primjenom čl.3, 4, 5, 13, 15, 32, 42, 52, 53 i 54 KZ CG, te odredbi čl. 226 st.3 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni se obavezuje da naknadi troškove paušala u ukupnom iznosu od 30,00 eura sve u roku od 15 dana od dana pravosnažnosti presude na žiro račun 832-158-14, pod prijetnjom prinudnog izvršenja.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 05.03.2025. godine
Zapisničar PREDSJEDNICA SUDA-SUDIJA
Ristić Katarina Vesna Gazdić
Dna:

-ODT
-okrivljenom
- oštećenoj
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.