U IME CRNE GORE
K.br.145/24
OSNOVNI SUD U HERCEG NOVOM, po Predsjednici suda-sudiji Vesni Gazdić, uz učestvovanje zapisničara Ristić Katarine, po optužnom predlogu Osnovnog državnog tužilaštva u Herceg Novom Kt.br.189/24 od 05.09.2024 godine, protiv okrivljenog J.V., zbog dva krivična djela nedavanje izdržavanja iz čl.221 st.1 Krivičnog Zakonika CG, nakon održanog glavnog pretresa dana 12.02.2025.g. u prisustvu državnog tužioca Rista Stijovića, zakonske zastupnice maloljetnih oštećenih i okrivljenog, istog dana donio je

P R E S U D U
Okrivljeni J.V. (JMBG: ...) od oca S. i majke F. rođ.K., rođen .... godine, u K., sa prebivalištem HN, ul....-I., po zanimanju maturant gimnazije, nezaposlen, oženjen, otac četvoro maloljetne djece, izdržava se od povremenog obavljanja poslova koje radi kao mašinbravar, sa prosječnom mjesečnom zaradom od oko 300,00€, ne posjeduje nepokretnosti na svoje ime, neosuđivan, ne vodi se drugi krivični postupak protiv njega, državljanin Crne Gore,
Kriv je

Što je:

u vremenskom periodu od 01.01.2023.g. do 29.07.2024.g. u Herceg Novom, nije davao izdržavanje za lica koje je po zakonu dužan da izdržava – za svoju maloljetnu djecu J.L. i J.V. u iznosu i na način kako je to određeno pravosnažnom i izvršnom presudom Osnovnog suda u Novom Sadu P 2.477/2016 od 16.05.2016.g., koja je priznata rješenjem Osnovnog suda u Herceg Novom Pso br.12/18 od 27.08.2019.g., kojom je okrivljeni obavezan da na ime zakonske obaveze izdržavanja svoje djece plaća iznos od po 125,00€, odnosno ukupno 250,00€ svakomjesečno do 15-og u mjesecu za tekući mjesec, na žiro račun majke i zakonske zastupnice J.D., na koji način su njegova djeca ostala oštećena za iznos od ukupno 4.750,00€ pri čemu je bio svjestan svoga djela i htio njegovo izvršenje,
-čime je izvršio dva krivična djela nedavanje izdržavanja iz čl.221 st.1 Krivičnog zakonika Crne Gore.

- pa mu sud na osnovu citiranih zakonskih propisa i primjenom čl. 4, 32, 36 ,42, 48 st.1 KZ CG, predhodno utvrđuje
-za dva krivična djela nedavanje izdržavanja iz čl.221 st.1 Krivičnog zakonika Crne Gore kazne zatvora u trajanju od po 2 (dva) mjeseca za svako djelo
-pa sud okrivljenom primjenom čl.53, 54, 48 st.2, te čl.226, 229, 239 i 374 Zakona o krivičnom postupku izriče
USLOVNU OSUDU
Kojom mu utvrđuje jedinstvenu kaznu zatvora u trajanju od 3 (tri) mjeseca i istovremeno određuje da se ista neće izvršiti ukoliko okrivljeni u roku od 1 (jedne) godine od pravosnažnosti presude ne učini novo krivično djelo, te pod dodatnim uslovom da u roku od 3 (tri) mjeseca od pravosnažnosti presude isplati J.D. zak.zastupnici oštećenih J.L. i J.V., dugovani iznos od 1.750,00 eura, budući da je iznos od 3.000,00 € platio dana 12.02.2025.g.

Okrivljeni se obavezuje da naknadi troškove krivičnog postupka u iznosu od 55,00 eura i troškove paušala u ukupnom iznosu od 30,00 eura sve u roku od 15 dana od dana pravosnažnosti presude na žiro račun 832-158-14, pod prijetnjom prinudnog izvršenja.

Zakonskoj zastupnici oštećenih Jančić Dragani dosuđuje se imovinsko pravni zahtjev u iznosu od 1.750,00 eura.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 12.02.2025. godine
Zapisničar PREDSJEDNICA SUDA-S UDIJA
Ristić Katarina Vesna Gazdić
Dna:

-ODT
-okrivljenom
-oštećenoj
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.