K.br.107/19
OSNOVNI SUD u HERCEG NOVOM, sudija Ivan Perović, uz učešće zapisničara Tereze Milović, u predmetu protiv okrivljenog O.Ž. zbog krivičnog djela ugrožavanje javnog saobraćaja iz čl.339 st.3 u vezi st.1 KZ CG, odlučujući o predlogu Osnovnog državnog tužioca Herceg Novi Kt.br.180/19 od 13.09.2019.g. za kažnjavanje okrivljenog bez održavanje glavnog pretresa ,dana 16.09.2019. g., donio je

RJEŠENJE O KAŽNJAVANJU
Okrivljeni:

O.Ž., JMBG .... od oca V. i majke S., rođenae Đ., rođen .....godine u P., sa prebivalištem u I., ...., Opština H.Novi, po zanimanju automehaničar, sa završenom SSS, zaposlen sa mjesečnom platom od oko 300,00 eura, oženjen, otac jednog maloljetnog djeteta, ne posjeduje nepokretnosti na svoje ime, neosuđivan, ne vodi se drugi krivični postupak protiv njega, državljanin Crne Gore.

Kriv je

Što je:

Dana 24.05.2019. godine, oko 17,10 časova u Igalu, Opština Herceg Novi, na parking prostoru ispred hiper marketa „Voli“ upravljajući pmv. marke “VW" tip „Passat“ registarskih oznaka HN ...., postupao suprotno čl. 26. st. 2. Zakona o bezbjednosti saobraćaja na putevima i tako ugrozio saobraćaj i doveo u opasnost živote i tijela ljudi, na način što je otpočeo radnju kretanja vozila unazad, a da se prethodno nije uvjerio da to može da učini na bezbjedan način, iako je bio svjestan da svojom radnjom može učiniti krivično djelo, odnosno izazvati saobraćajnu nezgodu, ali je olako držao da do toga neće doći, usled čega je zadnjim dijelom svog vozila ostvario kontakt sa pješakom – oštećenom N.R., koja je nakon kontakta pala na asvaltnu podlogu i tom prilikom zadobila lake tjelesne povrede u vidu nagnječenja lijevog lakta i nagnječenja lijevog koljena.

čime je učinio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika Crne Gore.

Sud okrivljenom OBRADOVIĆ ŽELJKU primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 30 (trideset) dana koja se neće izvršiti ukoliko u roku od 1 (jedne) godine po pravosnažnosti presude ne učini novo krivično djelo.

Dužan je okrivljeni da na ime troškova krivičnog postupka u roku od 15 dana po pravosnažnosti presude na žiro račun ovog suda uplati iznos od 30,00 eura, pod prijethnjom prinudnog izvršenja.

O b r a z l o ž e nj e
U ovom slučaju izostalo je obrazloženje odluke obzirom da su se stranke odrekle prava na žalbu.

Iz iznijetih razloga, a na osnovu čl.461 st.1 ZKP-a odlučeno je kao u izreci ovog rješenja.

OSNOVNI SUD u HERCEG NOVOM, dana, 16.09.2019. godine.

Zapisničar: S u d i j a
Za tačnost otpravka tvrdi i ovjerava
radnik suda: