K. br. 123/10
U IME NARODA
OSNOVNI SUD U BIJELOM POLJU, kao prvostepeni krivični sud, sudija pojedinac Ivan Adamović, uz učešće namještenika suda Draginje Bošković, kao zapisničara, u krivičnom predmetu protiv okrivljenog Z.M.a, iz R., – opština Bijelo Polje, zbog krivičnog djela krađa iz čl. 239 st. 1 Krivičnog zakonika, po optužnom predlogu Osnovnog državnog tužilaštva u Bijelom Polju, Kt. br. 126/10 od 21. 01. 2010. godine, nakon održanog usmenog, glavnog i javnog pretresa, u prisustvu okrivljenog, a u odsustvu ODT-a u B.Polju i predstavnika oštećene »E." u Bijelom Polju, dana 20. 04. 2010. godine, donio je i javno objavio

P R E S U D U
Okrivljeni Z.M. zv. M., -jmbg-.., od oca Isa, majke T. rođene B., rođen .... godine u Bijelom Polju, sa prebivalištem u mjestu rođenja - naselje R., Musliman, drž. CG, nezaposlen, oženjen, otac četvoro djece, završio OŠ, lošeg imovnog stganja, neosuđivan,
-na osnovu čl. 363 tač. 3 Zakonika o krivičnom postupku,
OSLOBAĐA SE OD OPTUŽBE
-da je:

-u periodu od 06. 10. 2008. godine do 06. 10. 2009. godine, u kući svog oca Z.I., u mjestu R., opština Bijelo Polje, u namjeri da sebi pribavi protivpravnu imovinsku korist, neovlašćeno vršio potrošnju električne energije, na način što je, prije mjernog mjesta progulio kablo za dovod električne energije presjeka 4,10 mm, na koje je priključio kablo presjeka 3x2,5 mm, i na kraju istog priključio peć, tako da električno brojilo nije registrovalo cjelokupnu potrošnju električne energije i time sebi, na štetu "E." u Bijelom Polju, pribavio sebi protivpravnu imovinsku korist u iznosu od 1.071,05 €,
-čime bi izvršio krivično djelo krađa iz čl. 239 st. 1 Krivičnog zakonika,
-jer nije dokazano da je izvršio krivično djelo koje mu je stavljeno na teret.

Troškovi krivičnog postupka padaju na teret budžeta CG.

Oštećena “R.a" u Bijelom Polju, radi ostvarivanja imovinsko-pravnog zahtjeva, upućuje se na parnični postupak.

O b r a z l o ž e nj e
Optužnim predlogom Osnovnog državnog tužioca u Bijelom Polju, Kt. br. 126/10 od 21. 01. 2010 .g. okrivljenom Z.M.u stavljeno je na teret izvršenje krivičnog djela kradja iz čl. 239 st. 1 Krivičnog zakona.

Glavni pertres je zaključen u prisustvu okrivljenog a u odsustvu ODT-a u B. Polju i punomoćnika oštećene, shodno čl. 453 ZKP-a.

Okrivljeni Z.M., u svojoj odbrani u bitnom, istakao je da živi u porodičnoj kući svoga oca Isa koja se nalazi u Rasovu od septembra mjeseca 2008. godine. Dalje je istakao da je u toj kući prije njega živjelo više lica izmedju ostalih i njegov rodjak Z.R.a da u navedenoj kući ne posjeduje kvarcnu niti bilo kakvu drugu peć. Nije sporio da je dovodni kabal proguljen, s tim što je negirao da je on progulio dovodni kabal.

U završnoj riječi negirao je izvršenje krivičnog djela i predložio sudu da ga oslobodi od optužbe.

Radi utvrđivanja odlučnih činjenica i krivice okrivljenog sud je u dokaznom postupku, na glavnom pretresu, izveo dokaze: saslušao u svojstvu svjedoka radnike "E." u B.Polju P.V.a i K.B.a i svjedoka Z.D.a, pročitao zapisnik o kontroli mjernog mjesta br. 25 od 06. 10. 2009. godine; pročitao nalaz i mišljenje vještaka elektro-struke R.G.od 13. 12. 2009. godine; te izvršio uvid u izvod iz KE na ime okrivljenog.

Cijeneći odbranu okrivljenog i dokaze pojedinačno i u međusobnoj vezi, shodno čl. 360 ZKP-a, sud je utvrdio činjenično stanje na osnovu kojeg je i zaključio da nije dokazano da je okrivljeni izvršio krivično djelo stavljeno mu na teret optužnim predlogom.

Okrivljeni u svojoj odbrani ne spori činjenicu da je dovodni kabal bio proguljen, međutim, negira da je na mjestu na kome je proguljen dovodni kabal bio priključen kabal 3x2,5 mm, koji je dalje vodio do spavaće sobe u prizemlju kuće. Ovakva odbrana okrivljenog potvrđena je iskazom svjedoka Z.D.a. Naime, sud je cijeneći iskaz ovog svjedoka utvrdio da je ovaj svjedok zajedno sa radnikom "E." koji je vršio kontrolu, peo se na tavan, kojom prilikom su ustanovili da je dovodni kabal oštećen - proguljen. Cijeneći iskaz ovog svjedoka, inače brata okrivljenog, a koji takođe živi u kući vlasništvo Z.I., sud je ustanovio da od strane okrivljenog Z.M.a, kao i ovog svjedoka, nije vršena bilo kakva opstrukcija kontrole, što navodi na zaključak da okrivljeni Z.M. nije znao za činjenicu da je dovodni kabal proguljen, te je u tom smislu i cijenio odbranu okrivljenog da je mogući počinilac ovih radnji - proguljivanja kabla neko od prethodnih stanara u toj kući.

Sud je cijenio iskaz svjedoka K.B.a, radnika "E." u B.Polju. Ovaj svjedok u iskazu pred istražnim sudijom ovog suda naveo je da je dana 06. 10. 2008. godine, zajedno sa kolegom P.V.om vršio kontrolu u kući Z.I. u naselju R., te da je prilikom kontrole ustanovio da je vršena neovlašćena potrošnja električne energije na način što je proguljeno dovodno kablo, na koje je priključeno kablo 3x2,5 mm. U svom iskazu na glavnom pretresu ovaj svjedok je promijenio iskaz navodeći da je u trenutku kontrole bilo proguljeno dovodno kablo, a da kablo 3x2,5 mm nije bilo u tom trenutku spojeno sa dovodnim kablom, da bi na pitanje okrivljenog "da li si vidio kablo od mjesta gdje je proguljeno dovodno kablo do prvog sprata", ovaj svjedok odgovorio "da se nije peo na tavan i da se ne može izjasniti na te okolnosti". Iskaz ovog svjedoka dat u istražnom postupku kao i iskaz svjedoka na glavnom pretresu, sud nije prihvatio iz razloga što je iz odgovora ovog svjedoka, na pitanje okrivljenog, da se nije peo na tavan prilikom kontrole, sud zaključuje da ovaj svjedok nije očevidac stanja zatečenog u kući okrivljenog, te iz njegovih iskaza na glavnom pretresu i u istrazi se ne mogu utvrditi činjenice bitne za donošenje pravilne odluke u ovoj krivično-pravnoj stvari.

Takođe, sud je cijenio iskaz svjedoka P.V.a. Ovaj svjedok u svom iskazu datom tokom istražnog postupka naveo je da je dana 06. 10. 2008. godine, zajedno sa kolegom K.B.om vršio kontrolu u kući Z.I. u naselju R., te da je prilikom kontrole ustanovio da je vršena neovlašćena potrošnja električne energije na način što je proguljeno dovodno kablo, na koje je priključeno kablo 3x2,5 mm. U iskazu na glavnom pretresu ovaj svjedok navodi da je na dan kontrole bio proguljen dovodni kabal s tim što na isti nije bio prikopčan kabal 3 x 2,5 mm. Sud iskaz ovog svjedoka dat u istražnom postupku da je na dan kontrole kabal 3 x 2,5 mm bio priključen na dovodni kabal nije prihvatio iz razloga što je prihvatio iskaz ovog svjedoka sa glavnog pretresa. Sud je cijenio pisani dokaz Zapisnik o kontroli mjernog mjesta br. 25 od 06.10.2009.godinem, i iz istog su potvrdjeni navodi odbrane okrivljenog da na dan kontrole nije bio priključen kabal 3 x 2,5 mm na dovodni kabal.

Sud je cijenio nalaz i mišljenje vještaka R.G.od 13.12.2009.godine. U svom nalazu ovaj vještak navodi da je na način prikazan predmetom tehnički moguća neovlašćena potrošnja električne energije, pa sud obzirom da nije utvrdio da je vršena neovlašćena potrošnja električne energije, u tom smislu je i cijenio ovaj nalaz jer je i sam vještak u svom nalazu ostavio u domenu mogućeg neovlašćenu potrošnju električne energije a koju činjenicu sud nije utvrdio, pa obzirom da se krivica okrivljenog ne može utvrđivati na osnovu pretpostavki, te je u tom smislu nalaz ovog vještaka bez uticaja za drugačiju odluku u ovoj krivično-pravnoj stvari.

Uvidom u izvod iz kaznene evidencije sud je utvrdio da isti do sada nije osudjivan.

S toga, imajući u vidu neubjedljive i kontradiktorne iskaze svjedoka Karišika i Pekovića kao i druge izvedene dokaze, a dovodeći ih u vezu sa navodima odbrane okrivljenog, sud nije na nesumnjiv način utvrdio činjenice koje ukazuju da je okrivljeni Z.M. izvršio krivično djelo stavljeno na teret optužnim predlogom pa je sa navedenih razloga a imajući u vidu načelo "in dubio pro reo", po kojem činjenice koje idu na teret okrivljenom moraju biti na nesumnjiv način dokazane, a što tokom postupka nije učinjeno, sud je primjenom odredbe čl. 363 tač. 3 ZKP-a okrivljenog oslobodio od optužbe, a proguljenost "dovodnog kabla", po ocjeni ovog suda, čini samo stvaranje uslova za izvršenje krivičnog djela krađa.

Troškovi krivičnog postupka padaju na teret budžetskih sredstava, shodno čl. 203 ZKP-a.

Shodno čl. 212 st. 2 ZKP CG, oštećena »R.a" - B.Polje, radi ostvarivanja imovinsko-pravnog zahtjeva, upućuje se na parnični postupak.

Sa iznijetog je odlučeno kao u izreci presude, shodno čl. 363 tač. 3 ZKP-a.

OSNOVNI SUD U BIJELOM POLJU

dana 20. 04. 2010. godine,
ZAPISNIČAR, S U D I J A,
Draginja Bošković,s.r. Ivan Adamović,s.r.