K.br. 75/21
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće zapisničara Tereze Milović, u krivičnom predmetu protiv okrivljenog P.B., zbog krivičnog djela ugrožavanje sigurnosti iz čl.168 st.1 KZ, po optužnom predlogu ODT-a Herceg Novi Kt.br.5/21 od 11.05.2021.g., nakon pravosnažnosti rješenja o usvajanju sporazuma o priznanju krivice K.br.75/21 od 15.11.2021.g., dana 02.02.2022.g. donio je

P R E S U D U
Okrivljeni:

P.B., od oca S. i majke LJ. rođ.V., rođen ....g. u K., nastanjen u HN-..., pomorac, zaposlen, neoženjen, bez djece, državljanin Crne Gore, ranije neosuđivan,
Kriv je

Što je:

Dana 28.10.2020.g. oko 11,00 časova, u Meljina, ugrozio sigurnost oštećenog N.R. prijetnjom da će napasti na njegov život i tijelo, na način što je izašao iz vozila kojim je upravljao njegov otac nakon što je u blizini hotela „Lazure“ primjetio oštećenog na biciklu i trčećim korakom krenuo prema oštećenom sa namjerom da ga fizički napadne, govoreći mu „dodji ovamo majku ti jebem“, pa nakon što je oštećeni sišao sa bicikla, preko zida uskočio u hotelski kompleks i počeo trčati prema hotelskoj zgradi u namjeri da pobjegne, okrivljeni nastavio trčati ka oštećenom, pri čemu je bio svjestan svog djela i htio njegovo izvršenje
čime je učinio krivično djelo ugrožavanje sigurnosti iz čl.168 st.1Krivičnog zakonika.

Sud okrivljenom Petru Banićeviću primjenom čl.4 st.2, čl.42, čl.52, čl.53 i čl.54 Krivičnog zakonika i čl.374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 4 (četiri) mjeseca, pri čemu se ista neće izvršiti ako okrivljeni ne počini novo krivično djelo u roku od 1 (jedne) godine po pravosnažnosti presude.

Dužan je okrivljeni da na ime troškova postupka na žiro račun suda 832-158-14 uplati iznos od 40,00€ u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
ODT Herceg Novi optužnim predlogom Kt.br.5/21 stavilo je na teret okrivljenom P.B. izvršenje krivičnog djela ugrožavanje sigurnosti iz čl.168 st.1 KZ CG.

Nakon podizanja optužnog akta okrivljeni je zajedno sa svojim braniocem sa državnim tužiocem ODT-a u Herceg Novom Nikolom Samardžićem zaključio sporazum o priznanju krivice.

Cijeneći da li postoji krivično djelo i krivica okrivljene za isto, sud je na ročištu za razmatranje sporazuma o priznanju krivice dana 15.11.2021.g. pročitao zapisnik o pregovaranju između stranaka sačinjene kod Osnovnog državnog tužilaštva u Herceg Novom i pročitao iskaz okrivljenog, pročitao izvod iz kaznene evidencije za okrivljenog.

Iz sadržine prikupljenih dokaza, na koje okrivljeni i njegov branilac nijesu imali nikakvih primjedbi, sud je uvjerenja da je nesumnjivo dokazano da je okrivljeni učinio krivično djelo koje mu se stavlja na teret, na način, u vrijeme i na mjestu kako je opisano u izreci, zbog čega je okrivljeni oglašen krivim, nakon što je sporazum o priznanju krivice pravosnažno usvojen.

Što se tiče krivične sankcije, sud je mišljenja da je prijedlog stranaka i u tom dijelu bio prihvatljiv. Naime, po uvjerenju suda, na strani okrivljenog postoje olakšavajuće okolnosti u vidu relativne mladosti i priznanja izvršenja krivičnog djela kao i ranije neosuđivanosti , dok otežavajućih okolnosti nije bilo, tako da je uslovna osuda uz utvrđivanje kazne zatvora od 4 mjeseca i vremena provjeravanja od 1 godine, omogućavala ostvarivanje svrhe uslovne osude iz čl.52 KZ u okviru opšte svrhe propisivanja izricanja krivičnih sankcija iz čl.4 st.2 KZ.

Kako je okrivljeni oglašen krivim to je sud istog obavezao na plaćanje troškova krivičnog postupka i to od 40,00 €, na ime paušala srazmjernog složenosti i trajanju krivičnog postupka te imovnim prilikama okrivljenog, shodno čl.226 i 229 ZKP-a.

Iz iznijetih razloga, odlučeno je kao u izreci.

OSNOVNI SUD u HERCEG NOVOM, dana 02.02.2022.g.

Zapisničar, SUDIJA
Dostaviti:

ODT,
okrivljenom,
braniocu
oštećenom
u spise