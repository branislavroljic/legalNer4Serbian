K.br.92/15-14
U IME CRNE GORE
OSNOVNI SUD U BIJELOM POLJU, prvostepeni krivični sud, sudija pojedinac Dragan Mrdak, uz učešće samostalnog referenta-zapisničara Koviljke Lješnjak u krivičnom predmetu protiv okrivljenog T.T.a iz B.P.a, zbog krivičnog djela neizvršenje sudske odluke iz čl. 395 Krivičnog zakonika CG, rješavajući po optužnom predlogu supsidijarnog tužioca R.M.iz B.P.a od 19.08.2014 godine, nakon održanog usmenog, glavnog i javnog pretresa u prisustvu supsidijarnog tužioca R.M., i okrivljenog T.T.a, dana 16. 06. 2015.godine, donio je i javno objavio:

P R E S U D U
Okrivljeni T.T. JMB ... od oca M. i majke J., rođene L., rođenom 21.05.1955 godine, u Z., opština S.a, R.S.a, sa prebivalištem u B.P.Ul. Ž.Ž.a br. 28. Državljaninu Crne Gore, oženjenom, ocu tro djece, pismenom, sa završenim ekonomskim fakultetom, zaposlenom u P.P.PJ B.P., srednjeg imovnog stanja, neosuđivanom,
- na osnovu čl. 373. st.1. tač.1 Zakonika o krivičnom postupku
OSLOBAĐA SE OD OPTUŽBE
Kojom je predstavljeno da je:

- Kao poreski inspektor i načelnik PJ B.P., odbio da izvrši presudu Upravnog suda Crne Gore U.br.2448/13 od 04. 04. 2014. godine, kojom je naloženo M.F.a da odmah a najkasnije u roku od 15 dana od dana prijema presude, odluči po žalbi tužioca u tom predmetu, a supsidijarnog tužioca iz spisa, pa je okrivljeni koji je radio na tom predmetu nedonijevši rješenje u skladu sa zakonom i navedenom presudom Upravnog suda onemogućio supsidijarnog tužioca R.M. da ostvari svoja prava iz radnog odnosa zabranivši mu pravo na žalbu koje mu je garantovano Ustavom i Zakonom,
- čime bi izvršio krivično djelo neizvršenje sudske odluke iz čl. 395 st. 1.Krivičnog zakonika CG,
- jer djelo za koje je optužen po zakonu nije krivično djelo.

Troškovi postupka padaju na teret budžeta CG.

Oštećeni kao tužilac R.M.a se radi ostvarivanja imovinsko pravnog zahtjeva upućuju na parnični postupak.

O b r a z l o ž e nj e
Optužnim predlogom od 19.08.2014 godine, supsidijarni tužilac R.M.a, je optuženom T.T.u, stavio na teret da je na njegovu štetu izvršio krivično djelo neizvršenje sudske odluke iz čl. 395. Krivičnog zakonika CG.

Rješenjem ovog suda K. br. 214/14 od 12.09.2014 godine, odbijen je optužni predlog oštećenog kao tužioca R.M.e, protiv okrivljenog T.T.a, zbog krivičnog djela neizvršenje sudske odluke iz čl.395. st.1. KZ CG, jer nema dovoljno dokaza da je okrivljeni osnovano sumnjiv za djelo koje je predmet optužbe.

Rješenjem Višeg suda u B.P.Kž.br.502/14 od 16.10.2014 godine, uvažena je žalba oštećenog kao tužioca, ukinuto rješenje Osnovnog suda u B.P.K. br.214/14 od 12.09.2014 godine, i predmet vraćen istom sudu na ponovno odlučivanje.

Presudom ovog suda K.br.267/14 od 06.03.2015 godine, prema okrivljenom T.T.u, na osnovu čl.372.st.1.tač.3. Zkp-a, odbijena je optužba jer su nastupile okolnosti iz čl.395.st.2. KZ CG, koje trajno isključuju krivično gonjenje. Protiv ove presude oštećeni kao tužilac R.M.a je izjavio žalbu, pa je Rješenjem Višeg suda u B.P.Kž.br.277/15 od 11.05.2015 godine, uvažena žalba oštećenog kao tužioca, ukinuta navedena presuda ovog suda i predmet vraćen prvostepenom sudu na ponovno suđenje.

Glavni pretres je održan i zaključen dana 16. 06. .2015. godine u prisustvu supsidijarnog tužioca R.M.i okrivljenog T.T.a.

Nakon sprovedenog dokaznog postupka, sud je utvrdio da djelo za koje je T.T. optužen po zakonu nije krivično djelo iz sledećih razloga:

U činjeničnom opisu optužnog akta od 19.08.2014 godine, supsidijarni tužilac R.M.a je predstavio: '' da je okrivljeni T.T. kao poreski inspektor i načelnik PJ B.P., odbio da izvrši presudu Upravnog suda Crne Gore U.br.2448/13 od 04. 04. 2014. godine, kojom je naloženo M.F.a da odmah a najkasnije u roku od 15 dana od dana prijema presude, odluči po žalbi tužioca u tom predmetu, a supsidijarnog tužioca iz spisa, pa je okrivljeni koji je radio na tom predmetu nedonijevši rješenje u skladu sa zakonom i navedenom presudom Upravnog suda onemogućio supsidijarnog tužioca R.M. da ostvari svoja prava iz radnog odnosa zabranivši mu pravo na žalbu koje mu je garantovano Ustavom i Zakonom''.

Krivično zakonodavstvo Crne Gore počiva na načelu krivice odnosno nema kazne bez krivice, što je sadržano u čl.3 Krivičnog zakonika CG, ''kazne i mjere upozorenja mogu se izreći samo učiniocu koji je kriv za učinjeno djelo''.

Iz ove zakonske odredbe proizilazi da krivičnog djela nema ukoliko nema krivice i da krivica predstavlja konstitutivni element opšteg pojma krivičnog djela. Istovremeno pojam krivičnog djela obuhvata četiri konstitutivna elementa i to: djelo; predviđenost (određenost u zakonu); protivpravnost i krivica kako je to predviđeno Odredbom čl.5.Krivičnog zakonika Crne Gore. Iz navedene zakonske odredbe (čl.5.KZ CG), proizilazi da krivica predstavlja jedan od četiri obavezna elementa u opštem pojmu krivičnog djela s tim što je neophodno da bi neka radnja bila krivično djelo da se ona može učiniocu pripisati u krivicu. Za razliku od Krivičnog zakonika Crne Gore, koji je u primjeni ranije zakonodavstvo nije koristilo termin krivica, već je poznavalo pojam krivične odgovornosti kako je to bilo definisano čl.11 KZ SRJ. Međutim Krivični zakonik Crne Gore, propisuje da je krivica element u opštem pojmu krivičnog djela a krivična odgovornost je konstatacija, odnosno utvrđivanje da neko ispunjava uslove da u odnosu na njega bude primijenjena krivična sankcija. Prema Krivičnom zakoniku CG, krivica postoji ako je učinilac bio uračunljiv i postupao sa umišljajem a bio je svjestan ili je bio dužan i mogao biti svjestan da je njegovo djelo zabranjeno, odnosno krivica može postojati i onda kada je učinilac postupao iz nehata ako to zakon izričito predviđa. Tužilac između ostalih i supsidijarni tužilac je dužan da u činjeničnom opisu optužnog akta u zakonom određena posebna obilježja krivičnog djela u pitanju navede i ovaj element krivičnog djela, da ga opiše u odnosu na okrivljenog, jer krivica neće postojati ako nedostaje bilo koji od navedenih elemenata krivice.

Pravilnom primjenom zakona a kod činjenice da u odnosu na okrivljenog T.T.a u činjeničnom opisu djela u dispozitivu optužnog akta, supsidijarnog tužioca R.M.od 19.08.2014 godine, koji je u istoj sadržini egzistirao u toku cijelog postupka, nijesu opisani elementi krivice (uračunljivost i umišljaj kao oblik vinosti) a koja je svrstana u opšti pojam krivičnog djela i koja predstavlja konstitutivni elemenat krivičnog djela, sud je stanovišta da djelo za koje je T.T. optužen, po zakonu nije krivično djelo.

Odluka o troškovima postupka zasnovana je na čl.230 Zkp-a, dok je supsidijarni tužilac R.M.a u smislu čl.239 Zkp-a, radi ostvarivanja imovinsko pravnog zahtjeva, upućen na parnicu.

Sa navedenih razloga, sud je shodno čl.373.st.1.tač.1. Zakonika o krivičnom postupku, odlučio kao u izreci presude.

OSNOVNI SUD U BIJELOM POLJU

Dana, 16. 06. 2015. godine
ZAPISNIČAR, S U D I J A ,
Koviljka Lješnjak s.r. Dragan Mrdak s.r.