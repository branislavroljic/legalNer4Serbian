U IME CRNE GORE
K.br.289/16
OSNOVNI SUD U NIKŠIĆU kao prvostepeni krivični, sudija Kovačević Vesna uz sudjelovanje namještenika Nikolić Rade, kao zapisničara u krivičnom predmetu protiv okrivljenog Dj..B.., zbog krivičnog djela laka tjelesna povreda iz člana 152 stav 2 u vezi stava 1 KZ, po optužnom predlogu ODT-a u Nikšiću, Kt.br. 347/16 od 30.09.2016.godine, nakon završenog glavnog i javnog pretresa dana 21.12. 2016. godine u prisustvu državnog tužioca Mićunović Vjere, a u odsustvu uredno obaviještenog okrivljenog D.. B.., istog dana donio je i javno objavio

P R E S U D U
Okrivljeni: DJ.. B.., JMBG: .., od oca R.. i majke J.., rodjene Ć.., rodjen ...godine u Nikšiću, sa prebivalištem u Nikšiću – Z.. b.b., državljanin Crne Gore,neoženjen, završio srednju školu, zaposlen, lošeg imovnog stanja, ranije neosudjivan,
Na osnovu člana 373. stav 1 tačka 2 Zakonika o krivičnom postupku
OSLOBAĐA SE OD OPTUŽBE
Da je;
Dana 16.04.2016.godine, oko 21,00 h, u Nikšiću u mjestu Zagrad svjestan svog djela čije je izvršenje htio, kamenom kao sredstvom podobnim da tijelo teško povrijedi ili zdravlje teško naruši gadjao u pravcu oštećenog O.. M..i pogodio ga u predjelu kičme, kojom prilikom je oštećenom O.. M.. nanio laku tjelesnu povredu u vidu oguljotine kože u slabinskom dijelu kičme,
čime bi izvršio krivično djelo laka tjelesna povreda iz člana 152 stav 2 u vezi stava 1 Krivičnog zakonika,
Troškovi krivičnog postupka u iznosu od 44,00 ( četrdesečetiri) eura padaju na teret budžetskih sredstava ovog suda.

O b r a z l o ž e nj e
Osnovno državno tužilaštvo u Nikšiću svojim optužnim predlogom Kt.br. 347/16 od 30.09.2016. godine, stavilo je na teret okrivljenom Dj..B.., izvršenje krivičnog djela laka tjelesna povreda iz člana 152 stav 2 u vezi stava 1 KZ, pa je državni tužilac Mićunović Vjera, zastupajući optužni akt na glavnom pretresu u završnoj riječi ostala pri istom predlažući sudu da okrivljenog oglasi krivim i osudi po zakonu.

Okrivljeni Dj.. B.. je u svojoj odbrani u bitnom naveo da je konkretnog dana radio na Crkvi u selu Zagrad i da su za vrijeme tih radova zatvorili vodu za čitavo selo. Nakon završetka radova pozvao ga je Vesko Rašković i zamolio da pusti vodu, jer sledećeg dana ima krštenje kćerke, zbog čega je sa Veskom otišao na vodosabirni bazen kako bi otvorio ventil na vodovodu i puštio vodu, a zatim su se spuštili u selo do glavne šahte kako bi vidjeli da je došla voda i da li ventil negdje pušta. U tom trenutku došao je O.. M..i kada je izašao iz auta, krenuo je prema njemu govoreći mu „Šta ćeš jebem ti mater“ i pokušao da ga udari stistnutom pesnicom ali je nekako uspio da izbjegne udarac i pa je nakon toga svoju šaku prislonio u predjelu usta i nosa Odovića i grubo ga odgurno od sebe, koji je tom prilikom pao na ledja i udario od neko kamenje koje se nalazilo na licu mjesta. Nakon toga Odović je ustao i uzeo jedan oblićak i gadjao u njegovom pravcu ali ga nije pogodio, jer je on taj kamen uhvatio u ruke, pa je taj kamen bacio u pravcu Odovića ali ga nije pogodio sa istim, obzirom da sa desnom rukom ne može da gadja jer je imao moždani udar, pa su mu pokreti desne ruke usporeni. Nije mu poznato zašto ga je tog dana Odović opsovao i udario ali pretpostavlja da je to po nagovoru rodbine. Završna riječ okrivljenog je izostala jer se nije odazvao po pozivu na glavnom pretresu iako je uredno obaviješten.

Sud je na glavnom pretresu u dokaznom postupku neposredno saslušao svjedoka-oštećenog O.. M.., na saglasan predog stranaka pročitao iskaze svjedoka Č...V.. R.. V.., D.. I.., Č.. M.., K.. R.., D.. M.. i B..D.., nalaz i mišljenje vještaka medicinske struke Bulatović dr Veselina i istog vještaka neposredno saslšao na glavnom pretresu o vrsti i težini povreda koje je zadobio oštećeni O..M.. i pročitao izvod iz kaznene evidencije na ime okrivljenog.

Svjedok – oštećeni O... M.. je u svom iskazu u bitnom istakao da je primijetio Dj..B.. konketnog dana da radi nešto u vodovodnoj šahti pa je prišao i pitao ga zašto nema vode, našta mu je Djilas odgovorio da će biti vode i da trenuto pušta istu i istovremeno mu se unio u facu i udario ga u predjelu lijevog oka, od tog udarca pao je na ledjima i udario od asfalt i prilikom pada zadobio ogrebotine po tijelu.Kada je ustao prišli su njegovi drugovi koji su bili u blizini i spriječili Božidara da dalje nasrće na njega. Da bi se odbranio od Božidara uzeo je jedan kamen srednje veličine okruglog oblika sa jedne gomile kamenja koja se tu nalazila u blizini asfalta i gadjao u pravcu Božidara ali ga nije pogodio iako je bio na udaljenosti od njega oko metar do dva, pa je Božidar uzeo taj kamen i gadjao ga i kako je bio okrenut u odnosu na njega ledjima tim kamenom ga je pogodio u predjelu ledja odnosno kičme i nanio mu povredu, a od kog udarca je opet grudima pao na asfat, zbog čega je zadobio povredu u predjelu desnog lakta jer se dočekao na ruke, ali nije zadobio povrede u predjelu grudi. S obzirom da je imao povrede u predjelu glave i to ispod lijevog oka, te u predjelu kičme i u predjelu lakta koje je zadobio prilikom pada otišao je u bolnicu na pregled gdje su mu i konstatovane povrede. Pojasnio je da je do onog udarca kamenom imao povrede u predjelu kičme u vidu modrice, i to na središnjem dijelu, odnosno u slabinskom dijelu kičme, dok je oguljotinu od pada imao u donjem dijelu kičme, tačnije iznad lijevog i desnog kuka.

Na glavnom pretresu oštećeni je objasnio da je prvi napao Dj..B..jer mu se unosio u lice i da je moguće da ga je psovao i da je gadjao Božidara kamenom koji je završio u neke livade, takodje, sjeća se da je B..tom prilikom uzeo neki drugi kamen a ne onaj sa kojim ga je on gadjao, i sa tim drugim kamenom ga pogodio u ledja, zbog čega je ponovo pao na asfalt i dočekao se na desnu ruku. Objašnjavajući razliku u kazivanju istakao je da se kod tužioca nije sjetio da kaže kako ga je Božidar gadjao drugim kamenom a ne onim što je on gadjao Božidara.

Svjedoci Č.. V.., R.. V.., D..I.., Č.. M.., K.. R.. i D..M.. su saglasno istakli da je konkretnom prilikom došlo do rasprave i medjusobnog čupanja izmedju Dj..B.. i O.. M.. zbog čega su ih razdvajali, ali niko od prisutnih nije vidio da su se medjusobno udarali ili pak gadjali kamenjem ili nečim drugim, obzirom da je bila gužva i noć.

Svjedok B..D.. je u svom iskazu u bitnom istakao da se ne sjeća konkretnog dogadjaja, ali na osnovu izvještaja i nalaza koji je sačinio konstatovao je spoljašnje znake povredjivanja kod O.. M.. i to krvni podliv ispod lijevog oka i oguljotinu u slabinskom dijelu kičme i desnom lakatnom zglobu, a kada kaže slabinski dio kičme odnosi se na donji dio kičme i da nikada ne pišu dimenzije oguljotina i u konkretnom slučaju moguće da je bilo više oguljotina zato što je isto napisao u množini i sve su bile locirane u navedenoj regiji i nikada ne vrše rutinski pregled pacijenata, već samo pregleda dio tijela na koje mu pacijent ukaže da je udaren ili da ima povredu.

Iz nalaza i mišljenja vještaka medicinske struke dr Bulatović Veselina datog na zapisnik pred Državnim tužiocem u Nikšiću dana 15.07.2016. godine o vrsti i težini povreda koje je zadobio oštećeni O...M.., proizilazi da su konstatovane povrede u vidu nagnječenja poglavine i oguljotini kože u predjelu desnog lakta i u predjelu slabinskog dijela kičme, kao i krvni podliv ispod lijevog oka, a koje povrede su lake prirode, s tim što je povreda u vidu krvnog podliva ispod lijevog oka mogla nastati jednokratnim dejstvom tupine aktivno zamahnutog orudja, kao što je udarac stisnutom pesnicom, glavom, čelom i sl. dok je povreda u vidu oguljotina kože u predjelu lakatnog zgloba i slabisnkog dijela kičme mogla nastati višekratnim dejstvom tupine aktivno zamahnutog orudja kao što je udarac devenom motkom, manjom metalnom šipkom, kamenom i sl. kao i prilikom pada i kontakta povrijedjenih površina tijela sa tvrdom podlogom kao što je beton, asfalt, makadam i sl. Na glavnom pretresu je vještak pojasnio da je ista vjerovatnoća da je povreda u vidu oguljotine kože u slabinskom dijelu kičme mogla nastati udarcem kamenom veličine kokošjeg jajeta neravne površine kao i prilikom kontakta slabinskog dijela kičme sa tvrdom podlogom kao što je beton, asfalt, makadam i sl. ali obzirom na težinu povrede (oguljotinu) i s obzriom na veličinu kamena kojim je povrijedjeni zadobio udarac nemoguće je da zbog tog udarca (njegove kinetičke energije) obori navedeno lice i da isto padne na grudi, a ni u izvještaju nijesu navedene povrede u predjelu prednje strane grudnog koša, dok je povreda u predjelu desnog lakta sa ogromnom vjerovatnoćom nastala prilikom pada.

Vještak je nakon ponovnog uvida u medicinsku dokumentaciju zaključio da se radi o više razdvojenih oguljotina u slabinskom dijelu kičme i da je mnogo vjerovatnije da su iste nastale prilikom pada, tako da je O..M.. zadobio laku tjelesnu povredu u vidu ogiljotina u slabinskom dijelu kičme iz kog razloga je precizirao svoj nalaz u tom dijelu, što znači da se radi o više oguljotina a ne o jednoj kako je prethodno naveo u svom osnovnom nalazu i mišljenju.Takodje, je objasnio ako je Odović imao povredu u vidu „modrice“, odnosno krvnog podliva u predjelu kičme on bi morao klinički viljiv, nakon sat i petnaest minuta od momenta povredjivanja pa do momenta pregleda, medjutim, isto nije konstatovano ni u kliničnom nalazu ni u dijagnozi.

Dati nalaz i mišljenje sudskog vještaka medicinske struke na koji stranke nijesu imale primedbe, sud je u cjelosti prihvatio kao stručan, jasan i objektivan.

Imajući u vidu odbranu okrivljenog Dj..B.. i iskaz oštećenog O.. M.. da je konkretnom prilikom okrivljeni Dj.. B.. zaista udario ili odgurnuo rukom u predjelu lica oštećenog O.. M.. od kog udarca je pao na ledjima i prilikom pada kako navodi oštećeni zadobio ogrebotine te isto dovodeći u vezu sa nalazom i mišljenjem vještaka medicinske struke Bulatović dr Veselina da je povreda u vidu više oguljotina u slabinskom dijelu kičme nastala najvjerovatnije padom od neravnu podlogu kao što je asfalt, makadam beton i sl. jer je u pitanju više oguljotina na jednom dijelu tijela i sa iskazom svjedoka B.. D.. da je u dijagnozi i izvještaju konstatovano više oguljotina u slabinski dio kičme, to sud nema sigurnih dokaza da je okrivljeni gadjao u pravcu oštećenog O..M.. kamenom i istog pogodio u predjelu kičme kako je to predstavljeno u optužbi ovlašćenog tužioca, te da je od tog udarca kamenom oštećeni O..M.. zadobio laku tjelesnu povredu u vidu oguljotina kože u slabinskom dijelu kičme.

Ovo tim prije što je i oštećeni naveo da je od udarca kamenom imao modricu u predjelu kičme, medjutim iskaz oštećenog u tom dijelu je oboren medicinskom dokumentacijom kao i iskazom svjedoka B.. D.. da nije u svom izvještaju konstatovao povredu u vidu krvnog podliva, odnosno modrice, već samo oguljotine u slabinskom dijelu kičme i da je pregledao oštećenog na svim djelovima tijela na kojima je ukazao da ima povredu ili da je udaren od strane drugog lica, pa imajući u vidu prednje i nalaz i mišljenje vještaka Bulatović dr Veselina da je oštećeni imao krvni podliv ili modricu isto bi klinički bilo vidljivo nakon sat i petnaest minuta od momenta povredjivanja do momenta pregleda, jasno ukazuje na činjenicu da je oštećeni imao navedeni krvni podliv to bi ljekar koji ga je pregledao a u konkretnom slučaju B..D.. i konstatovao u svom izvještaju. Osim prednjeg oštećeni ne spori da je zadobio ogrebotine po tijelu prilikom pada a njegovi navodi da je u momentu kada ga je okrivljeni udario kamenom u predjelu ledja, odnosno kičme od tog udarca pao na asfalt i to prednjim dijelom – grudima i dočekao se na ruku oboren je nalazom i mišljenjem vještaka medicinske struke da obzirom na težinu povrede (oguljotinu) i s obzriom na veličinu kamena kojim je povrijedjeni zadobio udarac nemoguće je da zbog tog udarca (njegove kinetičke energije) obori navedeno lice i da isto padne na grudi.

Nije sporno da je oštećeni imao povredu u predjelu lakta ali je i nesporno da je konkretnom prilikom pao tako da je sud mišljenja da je prednju povredu zadobio prilikom pada a kako to navodi i vještak medicinske struke da je povreda u predjelu desnog lakta sa ogromnom vjerovatnoćom nastala prilikom pada oštećenog, ali je sud mišljenja da je povreda nastala kada je oštećeni pao od udarca koje je zadobio u predjelu glave od strane okrivljenog, a ne od udarca kamenom, kako to oštećeni želi predstaviti.

U prilog prednjem zaključku suda je i nedosledni iskaz oštećenog obzirom da je na glavnom pretresu priznao da je prvi napao okrivljenog, da je počeo da mu se unosi u lice i da mu upućuje razne psovke, te da je i gadjao okrivljenog kamenom i da okrivljeni nije uzeo taj kamen sa kojim ga je oštećeni gadjao i promašio već neki drugi kamen i udario ga u predjelu ledja i da je tom prilikom ponovo pao jer je udarac bio toliko jak i zadobio povredu kako u predjelu kičme tako i desne ruke, a objašnjavajući razliku u svom kazivanju oštećeni je istakao da se kod tužioca nije sjetio da sve to kaže, medjutim uporedjujući iskaz kod tužioca i na glavnom pretresu jasno priizilazi da je oštećeni kod tužioca kazao da nije prvi napao okrivljenog i da mu nije upućivao psovke, te da je okrivljeni uzeo kamen sa kojim ga je prethodno oštećeni gadjao i sa tim kamenom mu nanio povredu, dok je odbrana okrivljenog identična i u prethodnom postupku i na glavnom pretresu a koji navodi odbrane su potvrdjeni i nalazom i mišljenjem vještaka medicinske struke.

Sud je cijenio i iskaze svjedoka, medjutim, imajući u vidu da svjedoci nijesu bili očevidci dogadjaja i da nijesu primijetili da su bilo okrivljeni, bilo oštećeni imalo kamenje ili neki drugi predmet u rukama to prdnji iskazi svjedoka nijesu uticali da drugačiju odluku suda u ovoj krivično pravnoj stvari.

Imajući u vidu prednje sud nema nesumnjivih dokaza da je okrivljeni dana 16. 04. 2016. godine, oko 21,00 h, u Nikšiću u mjestu Zagrad svjestan svog djela čije je izvršenje htio, kamenom kao sredstvom podobnim da tijelo teško povrijedi ili zdravlje teško naruši gadjao u pravcu oštećenog O.. M.. i pogodio ga u predjelu kičme, kojom prilikom je oštećenom O.. M.. nanio laku tjelesnu povredu u vidu oguljotine kože u slabinskom dijelu kičme, kako je to okrivljenom stavljeno na teret optužbom ovlašćenog tužioca obzirom da je navedeno da je okrivljeni sa kamenom gadjao oštećenog i nanio mu povredu u vidu jedne oguljotine u slabinskom dijelu kičme a što u ovom postupku nije utvrdjeno već da je oštećeni imao više oguljotina a koje su nastale prilikom pada oštećenog, a zbog čega i vještak isključuje mogućnost da su te oguljotine a obzirom da ih je više mogle nastati od udarca kamenom.

Imajući u vidu prednje to po mišljenju ovog suda, nijesu dokazani navodi optužbe da je okrivljeni izvršio krivično djelo koje mu je optužbom stavljeno na teretu na način opisan optužbom pa je sud okrivljenog na osnovu čl. 373 st.1. tač.2 Zakonika o krivičnom postupku oslobodio optužbe da je izvršio krivično djelo laka tjelesna povreda iz člana 152 stav 2 u vezi stava 1 Krivičnog zakonika cijeneći pri tome pravilo da se u slučaju postojanja sumnje, zaključak o postojanju bitnog obilježja krivičnog djela ili kakve činjenice od odlučnog značaja, ima donijeti u korist okrivljeni.

Troškovi krivičnog postupka u iznosu od 44,00 ( četrdesečetiri) eura padaju na teret budžetskih sredstava ovog suda.

Sa svega izloženog a na osnovu čl. 373 st.1. tač.2 .Zakonika o krivičnom postupku
odlučeno je kao u izreci presude.

OSNOVNI SUD U NIKŠIĆU, dana 21.12.2016. godine

Zapisničar, S U D I J A,
Rada Nikolić,s.r. Vesna Kovačević,s.r.

Za tačnost otpravka tvrdi i ovjerava
službenik suda
PRAVNA POUKA: Protiv ove odluke nezadovoljna stranka ima pravo žalbe
u roku od 8 dana, od dana prijema iste preko ovog
suda Višem sudu Podgorica.