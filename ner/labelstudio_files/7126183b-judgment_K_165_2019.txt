K.br.165/2019
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog L.A. zbog krivičnog djela laka tjelesna povreda iz čl.151 st.2 u vezi st.1 KZ CG, po optužnom predlogu ODT-a Herceg Novi Kt.br.225/2019 od 06.12.2019.g., nakon održanog glavnog i javnog pretresa dana 19.02.2020.g. u prisustvu DT-a Herceg Novi Stijović Rista i okrivljenog L.A., dana 19.02.2020.g. donio je i javno objavio

PRESUDU

Okrivljeni: L.A. ,JMBG ... od oca R. i majke Š., rođ. M., rođenog .....godine u P., sa prebivalištem u HN, ul....., po zanimanju trgovac, zaposlen u DOO »D.« sa mjesečnom platom od 500,00 eura, oženjen, otac jednog maloljetnog djeteta, od nepokretnosti posjeduje plac pov.500 m2 u Podgorici, neosuđivan, ne vodi se drugi krivični postupak, državljanin Crne Gore
Kriv je

Što je :

Dana 03.10.2019.g. u 14,28 časova u maloprodajnom objektu »D.« u ul.Braće Grbić u Herceg Novom, nakon kraće rasprave, lako tjelesno povrijedio oštećenu P.S., na način što je istu gađao keramičkom šoljom za čaj i kafu-sredstvom podobnim da tijelo teško povrijedi i pogodio je u predjelu nadlaktice lijeve ruke, nakon čega je šolja pala na pod i razbila se, kojom prilikom je oštećena zadobila laku tjelesnu povredu u vidu krvnog podliva na zadnjojs trani lijve nadlaktice, na spoju srednje i donje trećine, približno kružnog oblika, prečnika oko 8 cm sa krvnim podlivom u centru ove povrede prečnika oko 3 cm, pri čemu je bio svjestan svoga djela i htio njegovo izvršenje,
čime je učinio krivično djelo laka tjelesna povreda iz čl.152 st.2 u vezi st.1 Krivičnog zakonika Crne Gore.

Sud okrivljenom Lucović Alenu primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 3(tri) mjeseca koja se neće izvršiti ukoliko u roku od 1(jedne)godine po pravosnažnosti presude ne učini novo krivično djelo.

Obavezuje se okrivljeni da na ime troškova kriivčnog postupka uplati iznos od 122,50€ na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 19.02.2020. godine

Zapisničar S U D I J A,
Tereza Milović s.r. Ivan Perović s.r.

Za tačnost otpravka tvrdi i ovjerava
službenik suda
PRAVNA POUKA:

Protiv ove presude nije dozvoljena žalba