U IME CRNE GORE
K.40/20
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Vjere Bosanac, u krivičnom predmetu protiv okrivljenog A.J. zbog krivičnog djela izazivanje opšte opasnosti iz čl.327 st.4 u vezi st.1 KZ CG, po optužnom predlogu Osnovnog državnog tužilaštva u Herceg Novom Kt.br. 12/2020 od 10.04.2020. godine, nakon održanog glavnog i javnog pretresa dana 24.09.2020. godine, u prisustvu ODT HN Nikole Samardžića i okrivljenog, donio je i javno objavio sljedeću

P R E S U D U
Okrivljeni A.J. (JMBG ....) od oca S. i majke S. rođene O., rođen .... godine u HN, nastanjen u Z., ...., diplomirani ekonomista, bez zaposlenja, neoženjen, bez djece, državljanin CG, ranije neosuđivan
Kriv je

Što je:

dana 17.01.2020.godine oko 09,00 časova u blizini svoje kuće u Zelenici opšteopasnom radnjom izazvao opasnost za život i tijelo oštećenog L.R., na način što je svog psa rase njemački ovčar i imena Bak, nije držao pod nadzorom i obezbjeđenog u svom dvorištu, iako je bio svjestan da pas predstavlja opasnu stvar koja može ugroziti tuđi život i tijelo ali je olako držao da do toga neće doći ili da će to moći spriječiti, pa je pas izašao na ulicu i nasrnuo na psa oštećenog koji je išao za njim ulicom, nakon čega je oštećeni pokušao da zaštiti svog psa i tom prilikom ga je pas okrivljenog ujeo za lijevu nogu i nanio mu laku tjelesnu povredu u vidu dvije rane ubodine u predjelu prednje strane lijeve potkoljenice,
- čime je izvršio krivično djelo izazivanje opšte opasnosti iz čl.327 st.4 u vezi st.1 KZ CG
Pa mu sud za navedeno krivično djela primjenom člana 3, 4, 5, 13, 15, 32, 42, 52, 53 i 54 KZ CG, te odredbi čl. 226 st.3, 229 st.1, 239 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni se obavezuje da plati troškove sudskog postupka u iznosu od 189,75 € i troškove sudskog paušala u iznosu od 30,00 € u korist budžeta Crne Gore na žiro račun 832-158-14 u roku od 15 dana po pravosnažnosti presude.

Oštećeni L.R. se radi ostvarivanja imovinsko pravnog zahtjeva upućuje na parnični postupak.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 24.09.2020. godine
Zapisničar S UDIJA
Vjera Bosanac Vesna Gazdić
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.