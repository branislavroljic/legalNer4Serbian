K.br.50/15
U IME CRNE GORE
Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Đondović Milenke u krivičnom predmetu protiv okrivljenog M. D. iz P., zbog krivičnog djela prevara iz čl.244 st. 3 u vezi st. 1 Krivičnog zakonika CG po optužnici ODT Pljevlja Kt.br.1/15 od 08.07.2015. godine, nakon održanog glavnog i javnog preresa u prisustvu Rukovodioca ODT Pljevlja okrivljenog i zastupnika oštećene JP "Č." iz P. K. S., dana 09.10.2015. godine, donio je i javno objavio
P R E S U D U
Okrivljeni M. D., JMBG .... od oca D. i majke D. rodjena N., rodjen .... godine u P. gdje i živi ul. , državljanin CG, govori crnogorskim jezikom, završio višu saobraćajnu školu, pismen, zaposlen, oženjen, otac jednog djeteta, ranije osudjivan presudom Opštinskog suda Ruma K.br.452/06 od dana 24.12.2008. godine zbog krivičnog djela iz čl. 208 KZS, izrečena mu uslovna osuda i presudom III Opštinskog suda Beograd K.br.514/06 od 12.07.2006. godine zbog krivičnog djela iz čl.233 KZS, izrečena mu uslovna osuda.

Na osnovu člana 373 st. 1 tačka 2 ZKP CG
OSLOBAĐA SE OD OPTUŽBE
Da je:

početkom decembra mjeseca 2013. godine u Pljevljima kao vlasnik i izvršni direktor DOO "M. s." sa sjedištem u P., u namjeri da sebi pribavi protivpravnu imovinsku korist, lažnim prikazivanjem činjenica u dogovoru sa rukovodiocem RJ O. javnih površina pri JP "Č." u P. O. O., da će u P. dotjerati i montirati urbani mobilijar za dječije igralište do frebruara mjeseca 2014. godine, čime je istu doveo u zabludu da u ime JP "Č." uplati njegovom preduzeću DOO "M. s." iznos od 4.284,00 eura na ime prevoza mobilijara od Podgorice do Pljevalja i njegovog montiranja na odgovarajućem mjestu u gradu, pa je ista odmah nakon ispostavljene profakture od 06.12.2013. godine izvršila uplatu prema profakturi, a okrivljeni nije ispoštovao dogovoreni rok i održavajući je u zabludi ni do danas to nije učinio, a u više telefonskih razgovra je obećavao da će ispuniti dogovorenu obavezu, pri čemu je bio svjestan svog djela i htio njegovo izvršenje,
čime bi izvršio krivično djelo prevara iz čl.244 st. 3 u vezi st. 1 Krivičnog zakonika CG,
jer nije dokazno da je okrivljeni izvršio krivično djelo koje mu je optužnicom ODT-a stavljeno na teret.

Troškovi krivičnog postupka padaju na teret budžetskih sredstava.

O b r a z l o ž e n j e
Osnovno državno tužilaštvo u Pljevljima optužnicom Kt.br.1/15 od 08.07.2015. godine optužilo je okrivljenog M. D. iz P. zbog krivičnog djela prevara iz čl.244 st. 3 u vezi st. 1 Krivičnog zakonika CG navodeći da je okrivljeni krivično djelo izvršio na način mjeto i vrijeme kako je to bliže opisano u izreci ove presude.

U završenoj riječi rukovodilac ODT Pljevlja je u cjelosti ostao pri podignutoj optužnici protiv okrivljenog i predložio da sud okrivljenog oglasi krivim i osudi po zakonu.

Punomoćnik oštećene u završnoj riječi je istakao da se ne pridružuje krivičnom gonjenju protiv okrivljenog niti ističe imovinsko pravni zahtjev jer su oni u medjuvrmenu obeštećeni na način što je okrivljeni dotjerao i montirao predmtni mobilijar i time u potpunosti izmirio svoju obavezu.

Okrivljeni M. D. je u svoju odbranu na zapisniku ODT Pljevlja istakao da je izvršni direktor DOO "M." sa sjedištem u Podgorici, a isto se bavi proizvodnjom urbanog mobilijara za javne površine. Predmetnu opremu prodaje i montira širom bivše Jugoslavije. Negdje u novembru mjesecu 2013. godine kontaktirao je sa predstavnikom Opštine Pljevlja i to sa podpredsednikom B. pa je sa njim razgovarao da može da im donira i montira mobilijar za dječije igralište negdje u Pljevljima i da bi Opština učestvovala samo u plaćanju troškova prevoza i montaže. Dalje podrpedsednik Opštine ga je uputio na Preduzeće JP "Č." u P. čije je odgovorno lice O. O. Čuo se telefonom sa O. pa su porazgovarali oko ugradnje mobilijara negdje u Pljevljima i na kraju se dogovorili da se nadju u Bijelom Polju i da se detaljno o svemu dogovore. Negdje u decembru 2013. godine našao se sa O. u Bijelom Polju, pa joj je on rekao da njegovo preduzeće proizvodi urbane mobilijare za parkove i da može donirati jedan dio tog mobilijara Opštini Pljevlja pod uslovom da Opština uplati njegovom preduzeću na ime prevoza i montiranja te opreme. Posle nekoliko dana u ime svog preduzeća ispostavio je predračun broj 488 dana 06.12.2013. godine na iznos od 4.284,00 eura koliko bi koštao prevoz i montrianje te opreme u Pljevljima. Sa O. se dogovorio u Bijelom Polju da opremau isporuči i montira u proljeće 2014. godine koliko mu se čini u februaru ili martu mjesecu. U vrijeme njihovog dogovora nije imao uradjen pomenuti mobilijar. Dana 06.12.2013. godine je spostavio profaktura JP "Č.", a oni su odmah nakon nekoliko dana na račun njegovog preduzeća uplatili cjelokupan iznos od 4.284,00 eura. Koliko se sjeća njemu je Olgica dostavila i fotografije parka u gradu gdje je trebalo da se montira taj mobilijar. U vrijeme njihovog dogovaranja oko isporuke mobilijara on nije znao da mu je bio potreban atest G. f. iz Podgorice, pa obzirom da nije imo atest za navedene proizvod - moblijar, a u medjuvremenu je imao i zdrastvenih problema, a takodje je upao i u finasijsku krizu pa nije mogao ispoštovati dogovoreni rok za isporuku i prevoz mobilijara kako je dogovoreno. Negdje početkom ljeta izašao je iz fiansijske krize, pošto je u medjuvremenu dobio atest od Gradjevinskog fakulteta pa je pozvao B. G. i rekao mu da ima na lageru pomenuti mobilijar i ako može da im pomogne oko prevoznog sredstva kojikm bi se dopremio materijal u Pljevlja. Tada mu je Božo odgovorio da je našao neko teretno vozilo "Zastava" i dogovorili se da se ponovo čuju kada će poslati vozilo za pomenuti mobilijar. Od tada B. više nije zvao niti mu se javljao na telefon, a kada ga je pozivao u medjuvremenu su uslijedili u Pljevljima lokalni izbori pa je pomislio da je to razlog zašto mu se B. ne javlja. Dalje ističe da sa O. O. nije imao više kontakata telefonom niti na drugi način od momenta njihovog ugovaranja u Bijelom Polju. U medjuvremenu njega niko nije iz Opštine kao ni iz Preduzeća JP "Č." kontaktirao pa je ćutao i čekao da mu se neko javi od nove vlasti u lokalnoj samoupravi. Početkom jula 2015. godine njemu se na telefon javio K. H. direktor JP "Č." i pitao ga u vezi problema sa mobilijarom i isporukom i dogovorili su se da on dodje u Pljevlja i taj problem riješe. Dana 06.07.2015. godine se sastao sa H. i O. O. i dogovorili su se da u roku od 40 dana isporuči mobilijar i isti uradi u parku u Pljevljima. Još jedanput napominje da je isključivi razlog u njegovom kašnjenju za isporuku i montiranje navedenog mobilijara njegovo zdrastveno stanje kao i finasijska kriza, a u početku i nepostojanje atesta kao i nedostatak njihove medjusobne komunikacije, kako njegove tako i od strane predstavnika Opštine.

Na glavnom pretresu od dana 09.10.2015. godine je istakao da pored mobilijara bavi se proizvodnjom klupa kao i korpi za parkove itd. Posebno je napomenuo da je u medjuvremenu ispunio obavezu prema JP "Č." iz P., pa je na odredjenoj lokaciji koju su oni odredili montirao mobilijar, a sve po naprije dogovorenom. Dakle, u potpunosti je izmirio obavezu prema JP "Č." i to početkom avgusta mjeseca 2015. godine.

Sud je u cjelosti prihvatio odbranu okrivljenog smatrajući da je odbrana okrivljenog realna i moguća i da nije obezvrijedjena nijednim jedinim izvedenim dokazom na glavnom pretresu.

U dokaznom postupku sud je sasluša zastupnika oštećene JP "Č." K. S. kao i svjedoke O. O. i G. B., pročitao fotokopiju profakture društvo za promet i usluge "M." DOO Podgorica, dostavljen Preduzeću JP "Č." dana 06.12.2013. godine i pročitao izvještaj iz KE za okrivljenog.

Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je utvrdio da dokazi izvedeni na glavnom pretresu ne pružaju dovoljno činjeničnog osnova za utvrdjivanje krivice okrivljenog, pa ga je sud u nedostatku dokaza i oslobodio od optužbe.

Naime, zastupnik oštećene JP "Č." K. S. je istakla da je zaposlena u JP "Č." i ističe da je okrivljeni početkom avgusta mjeseca u potpunosti prema njima izmirio obavezu na način što je dovezao i montirao predmetni mobilijar na mjestu gdje su oni odredili.

U završnoj riječi je istakla da se ne pridružuje krivičnom gonjenju protiv okrivljenog niti ističe imovinsko-pravni zahtjev jer ničim nisu ni oštećeni jer je okrivljeni dotjerao i montriao predmetni mobilijar i time u potpunosti izmirio svoju obavezu.

Svjedokinja O. O. je istakla da obavlja poslove rukovodioca RJ O. javnih površina pri Preduzeću JP "Č." u P. i na tim poslovima se nalazila i 2013. godine. Negdje krajem 2013. godine ističe da ju je pozvao podpredsednik Opštine B. G. i rekao joj da kontaktira sa D. M. iz P. vlasnikom firme "M." kako bi se dogovorili oko ugradnje mobilijara za igralište koje on nudi Opštini Pljevlja jer se navodno radi o nekoj donaciji australiske vlade. Odmah se čula telefonom sa okrivljenim pa su se dogovorili da se nadju u Bijelom Polju i da se detaljno dogovore oko toga. Ne sjeća se datuma kada se našla sa okrivljenim u Bijelom Polju i time su se dogovorili da okrivljeni u parku u Pljevljima postavi više sprava za dječije igralište. Tom prilikom je okrivljeni rekao da je njihova obaveza da plate troškove prevoza i montiranje opreme i da obezbijede prostor gdje treba opremu montirati. Takodje joj je rekao da je takav ugovor zaključio i sa dječijim vrtićem u Pljevljima za dostavljanje slične opreme, a takvu opremu on postavlja i u ostalim opštinama u Crnoj Gori. Konkretne prilike nisu pravili nikakav pismeni ugovor već su se samo usmeno dogovorili da im pošalje profakturu za prevoz i montažu opreme pa pošto oni uplate iznos da im on do februara 2014. godine istu opremu dotejra u Pljevlja i montira. Nakon nekoliko dana ispostavio je račun u iznosu od 4.284,00 eura koji su iznos odmah uplatili na račun njegove firme. Negdje početkom marta 2014. godine ona je pozvala okrivljenog da vidi kada će doći u Pljevlja i dotjerati opremu. Okrivljeni joj je odgovorio da će doći vrlo brzo i daće dotjerati opremu i montirati. Dalje ističe da je više puta slala poruke i pozivala okrivljenog i da je svaki put okrivljeni govorio da nema problema da se nalazi na putu, da će za koji dan doći i ispuniti svoju obavezu, a negdje u septembru mjesecu 2014. godine je poslednji put kontaktirala sa okrivljenim. I tada je kao i ranije ponavljao da će brzo doći i opremu montriati. Posebno na pretresu ističe da je u medjuvremenu okrivljeni početkom avgusta mjeseca ove godine u potpunosti ispunio svoju obavezu i montirao predmetni mobilijar, a na lokacijama koje su oni odredili tako da je on svoju obavezu prema njima u potpunosti izvršio.

Svjedok G. B. je na zapisniku ODT Pljevlja istakao da je tokom 2013. godine obavljao funikciju otpredsedniak opštine Pljevlja i negdje krajem godine telefonom ga je pozvao okrivljeni i predstavio se kao vlasnik firme "M." i pitao ga da li je Opština Pljevlja zainteresovana za ugradnju mobilijara za dječije igralište koju je ta firma dobila kao donaciju od austrarliske vlade. Istog momenta mu ništa nije odgovorio, ali je uzeo njegov broj telefona i pozvao svjedokinju . O., saopštio joj to i dao joj njegov broj telefona kako bi ona kontaktirala sa njim. Poznato mu je da su kontaktirali te da su se sreli i razgovarali u nekom mjestu, a njemu se čini u Kolašinu i tom prilikom su se dogovorili da oni plate troškove transporata i montiranja kada im dostavi profakturu. Sjeća se da im je dostavljena profaktura početkom decembra 2013. godine, a više puta s sretao sa O. pa mu je rekla da okrivljeni još uvijek nije ispunio svoju obavezu te da je ona sa njim češće kontaktirala i da se plaši da ih ne prevari. Nakon toga i on je pozvao okrivljenog nekoliko puta i sa njim je razgovarao i svaki put im je okrivljeni obećao da će ubrzo doći da to dotjera i da tu opremu montira. Koliko mu je poznato nije bilo nikakvog pismenog ugovora medju njima već isključivo usmeni dogovor.

Na glavnom pretresu je istakao da on nezna da li je okrivljeni u medjuvremenu izmirio svoju obavezu jer sada ne radi poslove koje je tada obavljao već je sada nerasporedjen i nalazi se pred penzijom.

Sud je prihvatio iskaze oba saslušana svjedoka smatrajući da su svjedoci objektivno svjedočili i iz njihovih iskaza sud nijednog momenta nije zaključio da je okrivljeni imao prevarnu namjeru dakle, da je imao namjeru da ih prevari već naprotiv je svaki put govorio da će ispuniti
svoju obavezu i da će ubrzo doći i montirati tu opremu što je na kraju početkom avgusta mjeseca 2015. godine i učinio.

Uvidom u profakturu sud je zaključio da je firma okrivljenog ispostavila profakturu firmi JP "Čistoća" Pljevlja na iznos od 4.284,00 eura za prevoz i montažu mobilijara.

Iz izvještaja iz KE za okrivljenog sud je utvrdio da je okrivljeni ranije i to prije 9 godina dva puta osudjivan i to jedanput od strane Opštinskog suda Ruma, a drugi put od strane III Opštinskog suda Beograd te da mu je u oba slučaja izrečena uslovna osuda.

Kod ovakvog činjeničnog stanja na osnovu svih izvedenih dokaza sud je mišljenja da izvedei dokazi na glavnom pretresu ne pružaju dovoljno činjeničnog osnova za utvrdjivanje krivice okrivljenog pa je sud iz tog razloga u nedostatku dokaza okrivljenog i oslobodio od optužbe shodno članu 373 st. 1 tačka 2 ZKP CG.

Naime, da bi postojalo krivično djelo prevara sud mora da utvrdi da je od stamog početka kako pismenog tako i usmenog ugovora od strane okrivljenog postajala prevarna namjera. Medjutim, u konkretom slučaju izvedenim dokazima sud nije mogao utvrditi da je okrivljeni M. D. prilikom zaključenja usmenog ugovora sa Otašević Olgicom rukovodiocem RJ O. javnih površina pri JP "Č." P. imao prevarnu namjeru tj. da je imao namjeru da od njih uzme novac, a da im ne isporuči i ne montira navedeni mobilijar. Naprotiv, sud je utvrdio suprotno jer je potvrdjeno od strane svjedoka O. O. i G. B. da je okrivljeni svaki put kada se čuo sa njima rekao da će im sigurno montirati i dotjerati mobilijar samo da mu treba vremena. Na kraju je to i učinio i u potpunosti ispunio svoju obavezu početkom avgusta mjeseca ove godine. Dakle, nijednim dokazom sud nije utvrdio da je kod okrivljenog ijednog momenta postajala prevarna namjera. Uz to treba dodati i činjenicu da Preduzeće JP "Č." P. niučemu nije oštećena. Naprotiv, prihvatajući odbranu okrivljenog sud je mišljenja da je okrivljeni imao objektivnih razloga zbog kojih nije mogao na vrijeme ispoštovati rok isporuke i montaže, a to su njegova bolest, loša finasijska situacija kao i nemanje atesta od strane Gradjevinskog fakulteta Podgorica za montažu takvog mobilijara. Sve je to uticalo po mišljenju suda da okrivljeni prekorači rok isporuke i montaže mobilijara. Kada se uzme u obzir sve navedeno sud zaključuje da se u konkretnom slučaju radilo o klasičnom obligaciono-pravnom odnosu izmedju Preduzeća "M." P. čiji je vlasnik okrivljeni i Preduzeća JP "Č.", pa je Preduzeće JP "Č." P. svoje potraživanje moglo ostvarivati u parnici kod suda. Dakle, sud na kraju zaključuje da na strani okrivljenog ne postoji nijedan jedini dokaz koji bi ukazivao na činjenicu da je okrivljeni imao namjeru da prevari Preduzeće JP "Č." P. Sud je mišljenja da nije potrebno utvrditi nevinost okrivljenog da bi se isti oslobodio od optužbe već je dovoljno da izvedeni dokazi ne pružaju dovoljno činjeničnog osnova za utvrdjivanje njegove krivice što je ovde slučaj. Iz tog razloga sud je okrivljenog shodno članu 373 st. 1 tačka 2 ZKP CG u nedostatku dokaza oslobodio od optužbe.

U smislu člana 230 ZKP CG sud je odlučio da troškovi krivičnog postupka padaju na teret budžetskih sredstava.

Sa iznijetih razloga odlučeno je kao u izreci presude.

OSNOVNI SUD U PLJEVLJIMA

dana 09.10.2015. godine
Zapisničar,S u d i j a,
Đondović MilenkaBranko Pejović
PRAVNA POUKA: protiv ove presude dozvoljena je žalba u roku od 15 dana po prijemu
iste Višem sudu u Bijelom Polju, a preko ovog suda.