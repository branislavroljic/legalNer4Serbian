K. br. 225/21
U IME CRNE GORE
OSNOVNI SUD U PODGORICI, po sutkinji Željki Jovović, uz učešće samostalne referentinje Danijele Rajković kao zapisničarke, u krivičnom predmetu protiv okrivljenog V. G., zbog krivičnog djela krađa iz čl. 239 st. 1 Krivičnog zakonika Crne Gore, rješavajući po optužnom predlogu ODT-a u Podgorici Kt. br. 218/21 od 16. 03. 2021. godine, nakon završenog glavnog, javnog pretresa održanog dana 12. 04. 2021. godine, u prisustvu zastupnika optužbe Marka Ivanovića i okrivljenog V. G., donio je i istog dana javno objavio,

P R E S U D U
Okrivljeni:

V. G., JMB xxxxxxxxxxxxx, od oca M. i majke Lj., rođene D., rođen xx. xx. 19xx. godine u Beranama, sa prebivalištem u Podgorici - Ul. J. Ć. br. x, crnogorski državljanin, razumije crnogorski jezik, koji je i njegov jezik, poslovni sekretar, nezaposlen, neoženjen, bez djece, pismen, završio višu školu, lošeg imovnog stanja, osuđivan presudama Osnovnog suda u Podgorici K. br. 673/10 od 16. 05. 2011. godine, zbog krivičnog djela ugrožavanje javnog saobraćaja iz čl. 339 st. 1 Krivičnog zakonika Republike Crne Gore - 3 (tri) mjeseca zatvora uslovno na 1 (jednu) godinu i K. br. 1088/09 od 17. 07. 2010. godine, zbog krivičnog djela ugrožavanje sigurnosti iz čl. 168 st. 1 Krivičnog zakonika - 3 (tri) mjeseca zatvora uslovno na 1 (jednu) godinu, protiv kojeg se ne vodi postupak za drugo krivično djelo.

Kriv je

Što je:

Dana 30. 01. 2021. godine, oko 11:00 časova, u ulici I. M. broj xx, u Podgorici, svjestan svog djela čije je izvršenje htio i znajući da je njegovo djelo zabranjeno, tuđu pokretnu stvar oduzeo drugom u namjeri da njenim prisvajanjem sebi pribavi protivpravnu imovinsku korist, na način što je, dok se kretao gore navedenom ulicom, u ulazu stambene zgrade uočio bicikl marke "Scott sub sross" - vlasništvo oštećenog Z. A., maslinasto zelene boje, koje nije bilo obezbijeđeno sigurnosnom sajlom, pa je isto oduzeo i udaljio se u nepoznatom pravcu, pribavivši tako protivpravnu imovinsku korist u iznosu od 383,84 eura,
- čime je izvršio krivično djelo krađa iz čl. 239 st. 1 Krivičnog zakonika Crne Gore.

Pa sud okrivljenog primjenom čl. 4 st. 2, čl. 32, 36, 36a, 42 st. 1 Krivičnog zakonika Crne Gore i čl. 226, 229 i 374 Zakonika o krivičnom postupku,
O S U Đ U J E
Na kaznu zatvora u trajanju od 2 (dva) mjeseca, koja kazna će se izvršiti tako što će je okrivljeni izdržavati u prostorijama u kojima stanuje.

Okrivljeni ne smije napuštati prostorije u kojima stanuje, osim u slučajevima propisanim zakonom kojim se uređuje izvršenje krivičnih sankcija.

Ukoliko okrivljeni jednom u trajanju preko 6 časova ili dva puta u trajanju do 6 časova samovoljno napusti prostorije u kojima stanuje, sud će odrediti da ostatak kazne zatvora izdrži u Zavodu za izvršenje krivičnih sankcija.

Obavezuje se okrivljeni da plati po osnovu troškova krivičnog postupka iznos od 90,50 eura, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e n j e
Izostavljeno kao nepotrebno shodno čl. 458 st.7 Zakonika o krivičnom postupku, budući da su se stranke odrekle prava na žalbu.

OSNOVNI SUD U PODGORICI, dana 12. 04. 2021. godine.

ZAPISNIČARKA:

S U T K I NJ A:

Danijela Rajković,s.r.

Željka Jovović,s.r.

ZTO: Danijela Rajković
ZAPISNIČARKA:

S U T K I NJ A:

Danijela Rajković
Željka Jovović
DN-a: Po primjerak presude dostaviti:

- ODT Podgorica,
- Okrivljenom,
- A/a.

Postupljeno dana ______________
Radnik suda __________________