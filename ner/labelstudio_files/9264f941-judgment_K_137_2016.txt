U IME CRNE GORE
K.br. 137/16
OSNOVNI SUD U HERCEG NOVOM, sudija Andrija Marojević uz učešće namještenice suda Ljiljane Huseni kao zapisničarke, u krivičnom predmetu protiv okrivljenog I.T., zbog krivičnog djela iz čl. 151 st. 1 KZ CG, postupajući po optužnom prijedlogu Osnovnog državnog tužilaštva u Herceg Novom Kt.br. 324/15 od 20.05.2016. godine, po kom je Osnovno državno tužilaštvo u Herceg Novom preuzelo gonjenje, nakon javnog glavnog pretresa, održanog 19.03.2019. godine u prisustvu državne tužiteljke Nade Pavlović, okrivljenog i njegovog branioca V.Š. advokata iz HN, istog dana je donio i javno objavio

P R E S U D U
Okrivljeni:

I.T., JMBG ...., od oca Ž. i majke M. rođene O., rođen .... godine u K., s prebivalištem u T. – ...., državljanin CG, po zanimanju vatrogasac, završio SSS, oženjen, otac jednog maloljetnog đeteta, ranije neosuđivan,
Kriv je

Što je:

dana 06.05.2014. godine oko 08:30 časova, u Tivtu u naselju Markuševina, teško tjelesno povrijedio oštećenog N.N., na način što je istome tokom rasprave zadao udarac rukom u predjelu ruke i nanio mu tešku tjelesnu povredu u vidu preloma gornjeg članka petog prsta desne šake, pri čemu je bio uračunljiv i svjestan svoga djela i njegove zabranjenosti, a čije je izvršenje htio,
čime je učinio krivično djelo teška tjelesna povreda iz člana 151 stav 1 Krivičnog zakonika Crne Gore,
pa mu sud primjenom citiranih zakonskih odredbi, kao i odredbi čl. 4 st. 2, čl. 42, 45 st. 1 tač. 3 i čl. 46 st. 1 tač. 6, čl. 52, 53 i 54 Krivičnog zakonika Crne Gore te čl. 374 Zakonika o krivičnom postupku izriče
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Obavezuje se okrivljeni da na ime troškova krivičnog postupka uplati iznos od 217,00 € na žiro-račun ovoga suda br. 832-158-14, u roku od petnaest dana po pravosnažnosti presude pod prijetnjom prinudnog izvršenja.

O b r a z l o ž e nj e
Obrazloženje je izostavljeno shodno čl. 458 st. 7 ZKP-a, budući da su se stranke i branilac nakon objavljivanja presude odrekle prava na žalbu.

OSNOVNI SUD U HERCEG NOVOM

Dana, 19.03.2019. godine
Zapisničarka,
Ljiljana Huseni
SUDIJA,
Andrija Marojević
PRAVNA POUKA: Presuda je pravosnažna danom donošenja.