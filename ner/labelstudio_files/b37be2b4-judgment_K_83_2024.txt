U IME CRNE GORE
K.br.83/24
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, po optužnom predlogu Osnovnog državnog tužilaštva u Herceg Novom Kt.br.107/24 od 20.06.2024. godine, protiv okrivljenog B.M., zbog krivičnog djela nasilje u porodici ili porodičnoj zajednici iz čl.220 st.4 u vezi st.1 Krivičnog Zakonika CG, nakon održanog glavnog i javnog pretresa dana 05.11.2024. godine, u prisustvu državnog tužioca državnog tužioca Nikole Samardžića, okrivljenog, branioca okrivljenog i oštećene, donio je i javno objavio sljedeću

P R E S U D U
Okrivljeni B.M. (JMBG: ...) od oca P. i majke N. rođene V., rođen ... godine, u K., nastanjen u Đ., ...., po zanimanju ekonomski tehničar, zaposlen kao lakirer automobila i brodova, sa mjesečnom zaradom oko 1.500€, oženjen, otac dvoje maloljetne djece, neosuđivan, protiv koga se ne vodi drugi krivični postupak, državljanin Crne Gore,
Kriv je

Što je:

dana 02.05.2024.g. oko 20 časova u porodičnoj kući u Đ., u prisustvu zajedničke djece lako tjelesno povrijedio člana porodice, na način da je tokom prepirke zadao svojoj supruzi B.K. udarac otvorenom šakom u lijevu stranu lica i nogom u lijevu potkoljenicu a zatim je uhvatio za lijevu nadlakticu, na koji način joj je nanio povrede u vidu nagnječine kože u predjelu lijeve potkoljenice, nagnječine kože u predjelu lijeve strane lica i nagnječine kože u predjelu lijevog lakta i nadlaktice, koje u zbiru predstavljaju laku tjelesnu povredu, pri čemu je bio svjestan svoga djela i htio njegovo izvršenje,
-čime je učinio krivično djelo nasilje u porodici ili u porodičnoj zajednici iz čl.220 st.4 u vezi st.1 Krivičnog zakonika Crne Gore,
Pa mu sud primjenom čl.3, 4, 5, 13, 15, 32, 42, 52, 53 i 54 KZ CG, te odredbi čl. 226 st.3, čl.229 st.1 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 1 (jedne) godine i istovremeno određuje da se ova kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.

Okrivljeni se obavezuje da naknadi troškove krivičnog postupka u iznosu od 71,50€ i troškove paušala u ukupnom iznosu od 30,00 eura sve u roku od 15 dana od dana pravosnažnosti presude na žiro račun 832-158-14, pod prijetnjom prinudnog izvršenja.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 05.11.2024. godine
Zapisničar S UDIJA
Katarina Ristić Vesna Gazdić
Dna:

-ODT
-okrivljenom,
-braniocu okrivljenog,
-oštećenoj
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.