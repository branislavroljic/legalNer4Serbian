K.br.7/20
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog M.A. zbog krivičnog djela falsifikovanje isprave iz čl.412 st.2 u vezi st.1 KZ CG, po optužnom predlogu ODT-a Herceg Novi Kt.br. 13/20 od 03.02.2020.g., nakon održanog glavnog i javnog pretresa dana 04.02.2020.g. u prisustvu DT-a Herceg Novi Samardžić Nikole, okrivljenog M.A. i branioca okrivljenog po službenoj dužnosti advokata M.B., dana 04.02.2020.g. donio je i javno objavio

PRESUDU

Okrivljeni:

M.A., od oca X. i majke S. , rođene K., rođen .....godine u U., sa prebivalištem u opštini Š., selo G.G. (G. i E.), po zanimanju fasader, nezaposlen, neoženjen, bez djece, imaoca pasoša Republike Kosovo P01664565, neosuđivan, ne vodi se drugi krivični postuk.

Kriv je

Što je :

Dana 02.februara 2020.godine oko 04,00 časa u Herceg Novom, na graničnom prelazu „Debeli Brijeg“, upotrijebio lažnu javnu ispravu kao pravu, na način što je prilikom prelaska državne granice ovlašćenim radnicima Stanice granične policije Herceg Novi kao dokaz da ima boravište u Evropskoj Uniji predao dozvolu boravka u Republici Francuskoj (Titre de sejour), navodno izdatu na njegovo ime 20.10.2019.g. u Lionu pod brojem ...., koja ipsrava je lažna pošto nije izdata od nadležnog organa već je okrivljeni istu nabavio od nepoznatog lica na Kosovu krajem januara 2020.godine, pri čemu je bio svjestan svoga djela i htio njegovo izvršenje,
čime je učinio krivično djelo falsifikovanje isprave iz čl.412 st.2 u vezi st.1KZ CG
Sud okrivljenom licu primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 3 (tiri) mjeseca koja se neće izvršiti ukoliko u roku od 2 (dvije) godine po pravosnažnosti presude ne učini novo krivično djelo.

Sud na osnovu čl.75 st.1 Krivičnog zakonika okrivljenom izriče MJERU BEZBJEDNOSTI ODUZIMANJE PREDMETA – dozvole boravka u republici Francuskoj br. .....

Obavezuje se okrivljeni da na ime troškova krivčnog postupka uplati iznos od 40,00€ na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 04.02.2020. godine

Zapisničar S U D I J A,
Dostaviti:

ODT,
Okrivljenom ,
Braniocu,
u spise