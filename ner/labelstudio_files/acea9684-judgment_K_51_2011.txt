OSNOVNI SUD U ROŽAJAMA

K.br. 51/11
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Luboder Aide , rješavajući po optužnici Osnovnog državnog tužilaštva iz Rožaja Kt.br. 285/10 od 22.03.2011.g. podnijeta protiv okrivljenog M. H. iz s. Jablanica , Opština Rožaje, zbog krivičniog djela prevara iz čl. 244.st.3. u vezi st.1. Krivičnog zakonika, nakon održanog glavnog i javnog pretresa, u prisustvu Osnovnog državnog tužioca Kalač Hajrana, oštećenog Dj. I. i okrivljenog dana 21.10.2011.g. donio je i javno objavio
P R E S U D U
Okrivljeni M. H. JMBG ., od oca M. i majke R., rodj. R., rodjen ..g. u selu Jablanica, Opština Rožaje, državljanin CG, razumije crnogorski jezik a njegov jezik je srpski, nezaposlen, oženjen, otac četvoro djece, pismen sa završenom srednjom školom, siromašnog imovnog stanja, osudjivan.

OSLOBAĐA SE OD OPTUŽBE
Da je
U oktobru mjesecu 2002.g. u Rožajama, u namjeri da sebi pribavi protivpravnu imovinsku korist u iznosu od 6.136,00 Eura,lažnim prikazivanjem činjenica doveo u zabludu oštećenog Đ. I., da mu isti na štetu svoje imovine preda ličnu kartu kako bi sa istom kupio SIM karticu za mobilni telefon, što nije učinio već je ličnu kartu upotrijebio radi sastavljanja lažne isprave ovjere podataka za žiranta koju je upotrijebio kao pravu za dobijanje kredita na svoje ime kod Zavoda za zapošljavanje Crne Gore, koji nije otplatio
- čime bi izvršio krivično djelo prevara iz čl. 244.st.3. u vezi st. 1. Krivičnog zakonika.

- jer nije dokazano da je okrivljeni učinio djelo za koje je optužen.

Troškova krivičnog postupka, kao ni oštetnog zahtjeva nije bilo.

O b r a z l o ž e nj e
Osnovno državno tužilaštvo u Rožajama podnijelo je ovome sudu optužnicu Kt.br. 285/10 od 22.03.2011.g. protiv okrivljenog M. H. iz s. Jablanica, Opština Rožaje, zbog krivičnog djela prevara iz čl. 244. st. 3. u vezi st. 1. Krivičnog zakonika (KZ).

Na glavnom pretresu ODT Kalač Hajran je ostao pri podnijetoj optužnici, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i da ga osudi na kaznu zatvora u trajanju od 6 (šest) mjeseci, kao ublaženu kaznu, kojom će se u konkretnom slučaju postići svrha kažnjavanja.

Oštećeni Đ. I. je u završnoj riječi istakao da se pridružuje krivičnom gonjenju ODT-a u odnosu na okrivljenog, a oštetni zahtjev ne postavlja jer nije vratio ni jednu ratu kredita, te nije pretrpio nikakvu štetu.

Okrivljeni je u svojoj odbrani istakao da je u toku 2002.g. od Zavoda za zapošljavanje uzeo kredit da bi otvorio samostalnu radnju i da je za obezbeđenje kredita sa Zavodom zaključio ugovor o fiducijalnom prenosu prava svojine na stanu. Da mu je za ovaj kredit žirant bio oštećeni Đ. I.koji mu je dao ličnu kartu i potpisao izjavu žiranta koju je ovjerio u Preduzeću "G.Ibar" gdje je tada radio, a ne da bi kupio SIM karticu za mobilni telefon. Istakao je da priznaje dug tj. priznaje da duguje Zavodu iznos kredita koji je uzeo i da će isti lično otplatiti jer je kao garanciju uložio svoj stan.Da nije otplatio ovaj kredit niti oštećeni otplaćuje isti, tako da on nije pretrpio nikakvu štetu. Oštećenog nije imao namjeru da prevari na bilo koji način jer da je imao tu namjeru nebi uložio svoj stan kao garanciju da će vratiti kredit, pa je predložio da ga sud oslobodi od optužbe.

Po ovoj krivičnopravnoj stvari sud je izveo dokaze: saslušao svjedoka - oštećenog Đozović Idriza, izvršio uvid u ugovor o kreditu br. 130-93-1478-0 od 17.10.2002.g., uvid u ovjeru podataka za žirante, kopiju ovjerene mjenice i odluku Zavoda za zapošljavanje CG br. 04-1/17-37 od 17.02.2002.g., ugovor o fiducijalnom prenosu prava svojine br. 130-93-1478-0/1 ovjeren pod O.br. 26371/2002 od 17.10.2002.g. i uvid u izvod iz kaznene evidencije na ime okrivljenog.

Cijeneći odbranu okrivljenog, i sve izvedene dokaze kako pojedinačno, tako i u međusobnoj vezi u smislu čl. 370. st. 3. Zakonika o krivičnom postupku (ZKP) sud je našao da nije dokazano da je okrivljeni izvršio krivično djelo koje mu je optužbom stavljeno na teret pa je istog oslobodio od optužbe primjenom čl. 373. tač. 2. ZKP.

Naime iz iskaza svjedoka-oštećenog Đo. I. vidi se da je oktobra mjeseca 2002. g.okrivljenom dao ličnu kartu da bi uzeo SIM karticu za mobilni telefon, koji mu je vratio nakon pet-šest dana. Da mu je nakon dvije godine došla opomena za otplatu kredita kada je saznao da je bio žirant okrivljenom za neki kredit. Pošto je upoznao okrivljenog sa tom činjenicom on mu je uzeo opomenu i kazao da ne brine jer će sve on završiti. Nakon toga ponovo mu je došla opomena sa čim je upoznao okrivljenog koji mu je tražio istu, ali mu je nije dao već je protiv njega podnio prijavu. Nakon uvida u izjavu žiranta naveo je da mu potpis liči na njegov ali se nesjeća da je potpisao izjavu. Takođe je istakao da neotplaćuje ovaj kredit te da nije pretrpio nikakvu štetu na svojoj imovini zbog toga.

Iz ugovora o kreditu od 17.10.2002.g. vidi se da je okrivljeni Murić Husnija zaključio ugovor sa Zavodom za zapošljavanje CG na iznos od 6.136,00 eura za realizaciju programa Prodavnica mješovite robe, dok je u ovjeri podataka za žiranta navedeno da je jedan od žiranata Đ. I.. Iz ugovora o fiducijalnom prenosu prava svojine od 17.10.2010.g. vidi se da je okrivljeni sa Zavodom za zapošljavanje CG zaključio ugovor kojim na Zavod prenosi pravo svojine na nepokretnostima-stanu površine 28 m2 radi obezbeđenja naplate potraživanja u iznosu od 6.136,00 eura po navedenom ugovoru o kreditu.

Iz iskaza okrivljenog i dokaza izvedenih u postupku ne može se sa sigurnošću zaključiti da je okrivljeni u konkretnom slučaju postupao prevarno u odnosu na oštećenog. Naime u postupku je utvrđeno da je okrivljeni oktobra mjeseca 2002.g. uzeo kredit kod Zavoda za zapošljavanje na iznos od 6.136,00 eura i da je založio svoj stan radi obezbeđenja vraćanja ovog kredita Zavodu. Takođe je utvrđeno da je uz Ugovor o kreditu priložena izjava žiranta - oštećenog. Imajući to u vidu kao i činjenicu da oštećeni ne otplaćuje ovaj kredit te da nije pretrpio štetu na svojoj imovini po tom osnovu, kao i činjenicu da okrivljeni priznaje dug po ovom kreditu, zaista se nesumljivo utvrđuje da nije dokazano da je okrivljeni izvršio djelo za koje je optužen.

Naime jedan od osnovnih elemenata krivičnog djela prevare je šteta koju je neko lice usled prevarnih radnji učinioca pretrpjelo na svojoj imovini. Ako nema štete onda nema ni krivičnog djela prevare. Pod štetom se podrazumijeva svako umanjenje imovine, bilo pokretne ili nepokretne, stim da izmakla korist ne ulazi u ovu štetu. U konkretnom slučaju nije dokazano da je kod oštećenog Đozović Idriza nastupila stvarna šteta, pa samim tim nije dokazano ni da je okrivljeni izvršio krivično djelo koje mu je optužbom stavljeno na teret. Sa navedenih razloga je bez značaja činjenica da li je oštećeni dao okrivljenom ličnu kartu da bi je iskoristio za unošenje podataka u izjavi za žiranta ili da bi kupio SIM karticu za mobilni telefon.

Kod ovakvog iznijetog i utvđenog činjeničnog stanja nesumljivo prozilazi da nije dokazano da je okrivljeni izvršio krivično djelo za koje je optužen.

Pošto nije dokazano da okrivljeni nije izvršio krivično djelo za koje je optužen, to je sud istog oslobodio od optužbe primjenom čl. 373. tač. 2. ZKP, te je odlučio kao u dispozitivu ove presude.

Troškova krivičnog postupka, kao ni oštetnog zahtjeva nije bilo.

OSNOVNI SUD U ROŽAJAMA, dana 21.10.2011.godine

Zapisničar, SUDIJA,
Aida Luboder s.r. Zekić Milosav s.r.

RAVNA POUKA: Protiv ove presude može se izjaviti žalba u roku od 15 dana od dana prijema iste i to VišemP sudu u Bijelom Polju, a preko ovog suda.