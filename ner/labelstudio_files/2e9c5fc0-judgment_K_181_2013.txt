U IME CRNE GORE
K.br.181/13
OSNOVNI SUD U NIKŠIĆU, kao prvostepeni krivični, sudija Perović Ivan, uz sudjelovanje Ćuzović Plane kao zapisničara, odlučujući u krivičnom predmetu okrivljenog Đ SA zbog krivičnog djela krađa iz čl. 239 st. 1 Krivičnog zakonika, po optužnom predlogu ODT-a Nikšić Kt.br.50/12 od 10.04.2013.g., nakon dovršenog glavnog i javnog pretresa, dana 22.11.2013.g., u prisustvu zastupnika ODT-a Ivanišević Ivane i okrivljenog Đ Sa donio je i istog dana javno objavio

P R E S U D U
Okrivljeni Đ S od oca S a majke C rođene D rođen 4.02.1 9.g u Podgorici, nastanjen u mjestu rođenja ul. Ž e J Š ca br. 74, državljanin Crne Gore, pismen, nezaposlen, loše imovnog stanja, oženjen otac sedmoro djece, , ranije ne osuđivan.

Kriv je,
Što je:

U periodu od 17.05.2010.g. do 17.08.2011.g. u Nikšiću, u baraci koja se nalazi u naselju Željezare – svjestan svog djela čije je izvršenje htio, u namjeri da sebi pribavi protivpravnu imovinsku korit, oduzeo električnu energiju u vrijednosti od 205,46 eura, vlasništvo Elektrodistribucije Nikšić, na način što se direktno prikopčao na elektrodistributivnu mrežu pomoću kabla tako da se potrošnja električne energije nije mogla registrovati,
- čime je učinio krivično djelo krađa 239 st. 1 Krivičnog zakonika.

Pa sud okrivljenom za navedeno krivično djelo primjenom čl.4 st.2, čl.42, čl.52, čl.53 i čl.54 Krivičnog zakonika i čl. 374 Zakonika o krivičnom postupku, izriče
USLOVNU OSUDU

Kojom mu utvrđuje kaznu zatvora u trajanju od 30 /trideset/ dana i istovremeno određuje da se ova kazna neće izvršiti ako okrivljeni u roku od 1 /jedne/ godine po pravosnažnosti presude ne učini novo krivično djelo.

Troškovi krivičnog postupka padaju na teret budžetskih sredstava suda.

O b r a z l o ž e nj e
Obrazloženje je izostavljeno kao nepotrebno shodno čl.458 st 7 ZKP-a, jer su se stranke odrekle prava na žalbu i nijesu tražile otpravak presude.

Odluka o troškovima krivičnog postupka donesena je primjenom odredbi čl.229 st.4 ZKP-a.

OSNOVNI SUD U NIKŠIĆU, dana 22.11.2013.g.

Zapisničar, SUDIJA,
Ćuzović Plana s.r. Perović Ivan s.r.

ZA TAČNOST OTPRAVKA TVRDI:

radnik suda