U IME CRNE GORE
K.br.97/24
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Ristić Katarine, po optužnom predlogu Osnovnog državnog tužilaštva u Herceg Novom Kt.br.10/23 od 23.07.2024 godine, protiv okrivljenog K.R. zbog krivičnog djela ugrožavanje sigurnosti iz čl.168 st.1 Krivičnog Zakonika CG, nakon održanog glavnog pretresa dana 21.01.2025.g. u prisustvu državnog tužioca Nikole Samardžića, okrivljenog i oštećene, istog dana donio je

P R E S U D U
Okrivljeni K.R. (JMBG: ...) od oca M. i majke D. rođ.S., rođen ... godine, u selu K., opština R., nastanjen u HN, K., ..., građevinski tehničar bez zaposlenja, oženjen, otac dvoje punoljetne djece, neosuđivan, protiv koga se vodi drugi krivični postupak, državljanin Crne Gore,
Kriv je

Što je:

dana 11.07.2022.g. u kući oštećene M.S. u K. ugrozio njenu sigurnost prijetnjom da će napasti njen život i tijelo, na način da je tokom rasprave sa oštećenom oko plaćanja građevinskih radova koje je izveo na njenom placu, držeći u ruci malj uputio oštećenoj riječi: »ja ću tebe da odrobijam«, pri čemu je bio svjestan svoga djela i htio njegovo izvršenje,
-čime je izvršio krivično djelo ugrožavanje sigurnosti iz čl.168 st.1 Krivičnog zakonika Crne Gore,
-Pa mu sud primjenom čl.3, 4, 5, 13, 15, 32, 42, 52, 53 i 54 KZ CG, te odredbi čl. 226 st.3, čl.239 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni se obavezuje da plati troškove sudskog paušala u iznosu od 30,00€ u korist budžeta Crne Gore na žiro račun 832-158-14 u roku od 15 dana po pravosnažnosti presude i troškove koji se odnose na dolazak oštećene i svjedoka o čemu će sud odlučiti posebnim rješenjem.

Oštećena M.S. se radi ostvarivanja imovinsko pravnog zahtjeva upućuje na parnični postupak.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 21.01.2025. godine
Zapisničar SUDIJA
Katarina Ristić Vesna Gazdić
Dna:

-ODT
-okrivljenom,
-oštećenoj,
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.