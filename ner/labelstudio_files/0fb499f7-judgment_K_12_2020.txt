K.br.12/20
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog P.M.S.H. zbog krivičnog djela falsifikovanje isprave iz čl.412 st.2 u vezi st.1 KZ CG, po optužnom predlogu ODT-a Herceg Novi Kt.br.18/20 od 10.02.2020.g., nakon održanog glavnog i javnog pretresa dana 11.02.2020.g. u prisustvu DT-a Herceg Novi Pavlović Nade, okrivljenog P.M.S.H. , dana 11.02.2020.g. donio je i javno objavio

PRESUDU

Okrivljeni:

P.M.S.H. , od oca M.E.S.B. i majke T.H.A. , rođen .....godine u H., ul. ...., neoženjen, otac četvoro maloljetne djece, po zanimanju barmen, zaposlen, izdržava se od plate u iznosu od 120 eura, neosuđivan, državljanin Kube, ne vodi se drugi krivični postuk.

Kriv je

Što je :

Dana 08.02.2020. u prijepodnevnim časovima u Herceg Novom na GP Debeli brijeg lažnu javnu ispravu upotrijebio kao pravu na način što je prilikom izlaska iz Crne Gore graničnoj policiji prilikom kontrole prezentirao lažnu ipsravu i to ličnu kartu za strance izdatu od R.Španije br...... sa rokom važenja do 23.12.2020.g. na kojoj je originalna fotografija sa ličnim podacima okrivljenog, a koju ispravu je predhodno u Španskoj ambasadi u Havani pribavio od NN lica za iznos od 1.000,00 eura, da bi kontrolom predmetne isprave na graničnom prelazu upotrebom aparata „D.D.“ i UV svjetala utvrđeno da je isprava bez zaštitnih elemenata i ne reaguje na UV i IR svijetlo odnosno da je ista lažna, pri čemu je bio svjestan svoga djela i htio njegovo izvršenje,
čime je učinio krivično djelo falsifikovanje isprave iz čl.412 st.2 u vezi st.1KZ
Sud okrivljenom licu primjenom čl.4 st.2, čl.42, čl.52, čl.53 i čl.54 Krivičnog zakonika Crne Gore i čl.374 Zakonika o krivičnom postupku Crne Gore, izriče
USLOVNU OSUDU

Kojom mu utvrđuje kaznu zatvora u trajanju od 4 (četiri) mjeseca koja se neće izvršiti ukoliko u roku od 2 (dvije) godine po pravosnažnosti presude ne učini novo krivično djelo.

Sud na osnovu čl.75 st.1 Krivičnog zakonika okrivljenom izriče MJERU BEZBJEDNOSTI ODUZIMANJE PREDMETA – lične karte za strance izdatu od R.Španije br.E201221109 .

Obavezuje se okrivljeni da na ime troškova krivčnog postupka uplati iznos od 40,00€ na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 11.02.2020. godine

Zapisničar S U D I J A,
Tereza Milović s.r.Ivan Perović s.r.

Za tačnost otpravka tvrdi i ovjerava
službenik suda.

PRAVNA POUKA:

Protiv ove presude nije dozvoljena žalba.