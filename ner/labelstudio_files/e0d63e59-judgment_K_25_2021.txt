K.br.25/21
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog A.E. zbog krivičnog djela nepostupanje po zdravstvenim propisima za suzbijanje opasne zarazne bolesti iz čl.287, po optužnom predlogu ODT-a Herceg Novi Kt.br.299/20 od 15.03.2021.g., nakon održanog glavnog i javnog pretresa dana 24.03.2021.g. u prisustvu DT-a Herceg Novi Stijović Rista i okrivljenog A.E., dana 24.03.2021.g. donio je i javno objavio

PRESUDU

Okrivljeni: A.E., JMBG: ..., od oca N. i majke A., rođ.Z., rođen .....g. u P.-K., sa prebivalištem u HN ul...., po zanimanju fizički radnik, izdržava se od obavljanja poslova na građevini, sa prosječnom zaradom od oko 400,00 eura, oženjen, bez djece, ne vodi se drugi postupak protiv njega, državljanin Kosova,
Kriv je

Što je:

U subotu, dana 28.11.2020.g. oko 23,00 časa u Herceg Novom, nije postupao po naredbama kojima se određuju mjere za suzbijanje ili spriječavanje opasne zarazne bolesti, na način što je pmv.marke „VW“ tip „Passat“ kojim je upravljao došao iz Tivta u Herceg Novi-ispred Stanice policije CB herceg Novi i tako postupio suprotno čl.1 st.1 tač.1 i 2 Naredbe Ministarstva zdravlja za preduzimanje privremenih mjera za sprječavanje unošenja u zemlju, suzbijanje i sprječavanje prenošenja novog koronavirusa (Sl.list CG br.110/20 od 14.11.2020.g. i br.112/20 od 24.11.2020.g.), kojom je propisana zabrana izlaska iz objekta stanovan ja u vremenu od 19 do 5 časova narednog dana i zabrana putničkog međugradskog saobraćaja od petka od 19 časova do ponedeljka do 5 časova,pri čemu je bio svjestan svoga djela i htio njegovo izvršenje,
čime je učinio krivično djelo nepostupanje po zdravstvenim propisima za suzbijanje opasne zarazne bolesti iz čl.287 Krivičnog zakonika.

Sud okrivljenom A.E.u primjenom čl.4 st.2, čl.42, čl.52, čl.53 i čl.54 Krivičnog zakonika i čl.374 Zakonika o krivičnom postupku izriče
USLOVNU OSUDU

Kojom mu utvrđuje kaznu zatvora u trajanju od 30 (trideset) dana pri čemu se ista neće izvršiti ukoliko u roku od 1(jedne) godine po pravosnažnosti presude ne izvrši novo krivično djelo.

Dužan je okrivljeni da na ime troškova krivičnog postupka u roku od 15 dana po pravosnažnosti presude na žiro račun suda uplati iznos od 30,00€.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 24.03.2021. godine

Zapisničar S U D I J A
Tereza Milović s.r. Ivan Perović s.r.

Za tačnost otpravka tvrdi i ovjerava
službenik suda
PRAVNA POUKA:

Protiv ove presude nije dozvoljena žalba