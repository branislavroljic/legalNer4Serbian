K.br. 84/2016
U IME CRNE GORE
OSNOVNI SUD U NIKŠIĆU, kao prvostepeni krivični, sudija Kovačević Vesna uz sudjelovanje Nikolić Rade, kao zapisničara, u krivičnom predmetu protiv okrivljenog K.. D.. zbog produženog krivičnog djela ugrožavanje sigurnosti iz čl. 168 st.1 u vezi čl. 49 Krivičnog zakonika. po optužnom predlogu ODT-a u Nikšiću, Kt.br.467/15 od 10.03.2016 .godine, nakon završenog glavnog i javnog pretresa, dana 12.04.2016.god. u prisustvu zamjenika ODT-a Đorojević Dejana i okrivljenog K..D.. istog dana donio je i javno objavio

P R E S U D U
Okrivljeni: K.. D.... JMBG: ............., od oca Ž... i majke M..., rođene M..., rođenog ...........godine u Nikšiću, sa prebivalištem u Nikšiću, ulica... ..nogorske lamela .. ..., državljanin Crne Gore, nezaposlen, neoženjen, bez djece, pismen, završio srednju školu, lošeg imovnog stanja, ranije neosuđivan,
Kriv je

Što je:

Dana 08.10.2015. godine u Nikšiću , iako je bio svjestan svog djela i htio njegovo izvršenje, ugrozio sigurnost oštećenog K..M... prijetnjom da će napasti na njegov život i tijelo, na način što je sa svog mobilnog telefona broj ....... uputio oštećenom na njegov mobilni telefon broj 0038164/155-... dvije SMS poruke, i to jednu SMS poruku sledeće sadržine: „Tzv vlasniče stana koji je „otkupio stan pazio tatu“ i dobio papir o doživotnom izdržavanju istog časa si otišao za Srbiju da slaviš stan dok je Žaro bio u postelji. Tako si ga pazio i tako ti je sva istina. Tražio si kastig dobićeš kastig i u Kruševcu i ovdje u Nikšiću nespomeni. Hoćeš stan daću ti ga jednom zanavijek izrode. Malina i Žarko ti se prevrću u grobu“, te drugu SMS poruku sledeće sadržine: „Ovo sve što sam ti napisao kunem se majčinim grobom da ću uraditi, a tebe čikam da dođeš u Nikšić da uđeš u stan. Tebi i Ž...nema života u tom stanu. Neće ti pomoći Drinčić. Dodji da čekaš novu godinu u NK mudonjo“.

Dana 02.12.2015. godine, u Nikšiću , iako je bio svjestan svog djela i htio njegovo izvršenje, ugrozio sigurnost oštećenog K.. M... prijetnjom da će napasti na njegov život i tijelo, na način što je sa svog mobilnog telefona broj ......... uputio oštećenom na njegov mobilni telefon broj 0038164/155..... SMS poruku sledeće sadržine: „Pukla vi je pogibija, viđećete kakva vas žurka čeka i tebe i Ž... “
- čime je izvršio produženo krivično djelo ugrožavanje sigurnosti iz čl.168 st.1 u vezi čl.49 Krivičnog zakonika.

pa sud okrivljenom za navedeno krivično djelo primjenom čl.4.st.2, čl.42 st.1,čl.52, čl.53 i 54 Krivičnog zakonika i čl.226, čl.229 i 374 Zakonika o krivičnom postupku, i z r i č e
USLOVNU OSUDU

Sa kojom mu utvrđuje kaznu zatvora u trajanju od 90 (devedeset) dana i ujedno određuje da se ova kazna neće izvršiti ukoliko okrivljeni u roku od jedne godine po pravosnažnosti presude ne učini novo krivično djelo.

Obavezuje se okrivljeni da na ime troškova krivičnog postupka plati novčani iznos od 40,00 (četrdeset) eura u roku od 15 dana po pravnosnažnosti presude, pod prijetnjom prinudnog izvršenja na žiro račun ovog suda br. 832-152-32 i da sudu dostavi dokaz o izvršenoj uplati
O b r a z l o ž e n j e
Izostavljeno kao nepotrebno shodno čl. 458.st.7 Zakonika o krivičnom postupku obzirom da su se stranke odrekle prava na žalbu i nijesu zahtijevale dostavljanje pismenog otpravka presude.

Sa svega izloženog, a primjenom čl. 374 st.1. ZKP-a, odlučeno je kao u izreci presude.

OSNOVNI SUD U NIKŠIĆU, dana 12.04.2016 .godine

Zapisničar, S U D I J A,
Rada Nikolić,s.r. Kovačević Vesna, s.r
Za tačnost otpravka tvrdi i ovjerava
Službenik suda