K.br.56/21
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog I.S. zbog krivičnog djela nepostupanje po zdravstvenim propisima za suzbijanje opasne zarazne bolesti iz čl.287 Krivičnog zakonika, po optužnom predlogu ODT-a Herceg Novi Kt.br.152/21 od 22.04.2021.g., nakon održanog glavnog i javnog pretresa dana 17.05.2021.g. u prisustvu DT-a Herceg Novi Rista Stijovića i okrivljenog I.S., dana 17.05.2021.g. donio je i javno objavio

PRESUDU

Okrivljeni:I.S., JMBG: ...., od oca M. i majke V., rođ.R., rođen ....g. u K., nastanjen u HNul.....,po zanimanju električar, oženjen, otac dvoje djece, neosuđivan, državljanin Crne Gore.

Kriv je

Što je:

Dana 03.aprila2021.g. oko 22,35 časova u Herceg Novom-toploj sa D.M., M.B. i J.M. boravio u ugostiteljskom objektu „Tri šešira“ čime je postupio suprotno čl.1 st.1 tač.1 Naredbe Ministarstva zdravlja za preduzimanje privremenih mjera za sprječavanje unošenja u zemlju, suzbijanje i sprječavanje prenošenja novog korona virusa, br.8-501/20-129/2461 od 31.03.2021.g. )Sl.list CG br.33/21), kojim su zabranje izlazak iz objekta stanovanja u vremenu od 22,00 do 05,00 časova narednog dana
čime je učinio krivično djelo nepostupanje po zdravstvenim propisima za suzbijanje opasne zarazne bolesti iz čl.287 Krivičnog zakonika.

Sud okrivljenom primjenom čl.4 st.2, čl.42, čl.52, čl.53 i čl.54 Krivičnog zakonika i čl.374 Zakonika o krivičnom postupku izriče
USLOVNU OSUDU

Kojom mu utvrđuje kaznu zatvora u trajanju od 30 (trideset) dana pri čemu se ista neće izvršiti ukoliko u roku od 1 (jedne) godine po pravosnažnosti presude ne izvrši novo krivično djelo.

Dužan je okrivljeni da na ime troškova krivičnog postupka u roku od 15 dana po pravosnažnosti presude na žiro račun suda uplati iznos od 30,00€.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 17.05.2021. godine

Zapisničar S U D I J A
Dostaviti:

-ODT Herceg Novi
-okrivljenom
-u spise predmeta
S U D I J A