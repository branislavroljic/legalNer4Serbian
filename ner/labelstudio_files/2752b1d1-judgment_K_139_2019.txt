K.br.139/19
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog P.G. zbog krivičnog djela nasilje u porodici ili porodičnoj zajednici iz čl.220 st.5 KZ CG, po optužnom predlogu ODT-a Herceg Novi Kt.br. 123/19 od 25.10.2019.g., nakon održanog glavnog i javnog pretresa dana 25.02.2020.g. u prisustvu DT-a Herceg Novi Pavlović Nade i okrivljenog P.G., dana 25.02.2020.g. donio je i javno objavio

PRESUDU

Protiv okrivljenog:

P.G., JMBG ..., od oca B. i majke R., rođene R., rođen .... godine u K., stalno nastanjen u HN, ul...., po zanimanju kuvar, nezaposlen,izdržava se od povremenog rada, neoženjen, bez djece, ranije osuđivan, državljanina Crne Gore
Kriv je
Što je:

Dana 19.06.2019.g. u Herceg Novom u porodičnoj kući u ul.... u kojoj živi sa porodicom sa roditeljima prekršio rješenje prekršajnog suda PP.br.9696/18-2 koje je postalo pravosnažno 01.08.2018.g. u kojem se između ostalog navodi da se okrivljenom izriče i zaštitna mjera zabrane uznemiravanja majke P.R. kao žrtve nasilja, u trajanju od 1 godine, na način što je navedenog dana oko 12,00 časova verbalno napadao i vrijeđao svoju majku ovdje oštećenu koja je srčani bolesnik, govoreći joj „debela guzice, ti hoćepš sve da zauzmeš, ja imam stanarsko pravo, odavde neću izaći“, a potom je lupao škurama od prozora i uništavao imovinu ostalih članova porodice, što je uznemirilo oštećenu, radi čega je prijavljen policiji koja je pokrenula prekršajni postupak u kojem je okrivljeni oglašen krivim, pri čemu je bio svjestan zabranjenosti svog djela i htio njegovo izvršenje.

čime je učinio krivično djelo nasilje u porodici ili porodičnoj zajednici iz čl.220 st.5 KZ CG.

Sud primjenom čl. 4, 32, 41 i 42 KZ CG te čl.374,229.stav 1 ZKP-a
OSUĐUJE
Na kaznu rada u javnom interesu u trajanju od 120 (stotinudvadeset) časova, koji rad će se obaviti u vremenskom periodu od 2 mjeseca ,stim što rad ne može trajati duže od 60 časova u toku jednog mjeseca.

Ukoliko okrivljeni ne bude vršio rad u javnom interesu ,ova kazna će se zamijeniti kaznom zatvora tako što će se svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca.

Sud će o troškovima postupka odlučiti posebnim rješenjem.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 25.02.2020. godine

Zapisničar S U D I J A,
Tereza Milović s.r. Ivan Perović s.r.

Za tačnost otpravka tvrdi i ovjerava
službenik suda
PRAVNA POUKA:

Protiv ove presude nije dozvoljena žalba