U IME CRNE GORE
K.83/23
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Katarine Ristić, po optužnom predlogu Osnovnog državnog tužilaštva u Herceg Novom Kt.br.80/23 od 14.06.2023. godine, protiv okrivljenog D.M., zbog krivičnog djela ugrožavanje javnog saobraćaja iz čl.339 st.3 u vezi st.1 Krivičnog Zakonika CG, nakon održanog glavnog i javnog pretresa dana 20.11.2023. godine, u prisustvu ODT HN N.S. i okrivljenog, donio je i javno objavio sljedeću

P R E S U D U
Okrivljeni D.M. (JMBG: ...) od oca R. i majke J., rođ.J., rođen .... godine, u M., gdje je i nastanjen na adresi Ž..., po zanimanju k., zaposlenog u k.radnji u mjestu prebivališta, otac dvoje maloljetne djece, ranije neosuđivan, državljanin B. i H.

Kriv je

Što je:

Dana 23.04.2023.g. oko 16:15 časova na dijelu magistralnog puta M. – S.u mjestu M., ne pridržavajući se saobraćajnih propisa iz čl.29 st.1 i čl.35 st.1 ZOBS na putevima, ugrozio saobraćaj i doveo u opasnost život i tijelo ljudi, tako što upravljajući vozilom marke »R.«, model »M.« reg.oznake ... i krećući se svojom kolovoznom trakom u smjeru ka M. brzinom od oko 52,7km/h, prilikom nailaska na oštru desnu krivinu nije držao vozilo što bliže desnoj ivici kolovoza tako da obzirom na stanje kolovoza i uslove saobraćaja ne ugrožava druge učesnike u saobraćaju i nije prilagodio brzinu kretanja vozila stepenu zakrivljenosti puta, iako je bio svjestan da takvom vožnjom može izazvati udes ali je olako držao da do toga neće doći ili da će to moći spriječiti, usljed čega je prilikom prolaska kroz krivinu došlo do potiskivanja vozila u lijevu stranu i prelaska u suprotnu kolovoznu traku, u kojoj je prednjim dijelm svoga vozila udario u prednji dio vozila »P.«, model »...«, reg.oznaka ..., kojim je upravljao Ć.A. iz N. i kretao se u smjeru ka S., kojom prilikom je saputnik u vozilu okrivljenog mal.D.Đ. zadobio laku tjelesnu povredu u vidu nepotpunog preloma vratnog nastavka četvrtog vratnog kičmenog pršljena, pri čemu je bio svjestan svoga djela i htio njegovo izvršenje,
-čime je izvršio krivično djelo ugrožavanje javnog saobraćaja iz čl.339 st.3 u vezi st.1 Krivičnog zakonika Crne Gore,
Pa mu sud primjenom čl.3, 4, 5, 32, 36, 42, 45, 46, 52, 53 i 54 KZ CG, te odredbi čl. 226 st.3, čl.229 st.1, 239 i čl.374 ZKP-a, izriče
USLOVNU OSUDU
Kojoj mu utvrđuje kaznu zatvora u trajanju od 3 (tri) mjeseca i istovremeno određuje da se ova kazna neće izvršiti ukoliko okrivljeni u roku od 1 (jedne) godine po pravosnažnosti presude ne izvrši novo krivično djelo.

Okrivljeni se obavezuje da plati troškove sudskog postupka u iznosu od 231,00€ i sudskog paušala u iznosu od 30,00 eura u korist budžeta Crne Gore na žiro račun 832-158-14 u roku od 15 dana po pravosnažnosti presude.

Zakonska zastupnica maloljetnog oštećenog Ć.M. radi ostvarivanja imovinsko pravnog zahtjeva upućuje na parnični postupak.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 20.11.2023. godine
Zapisničar S UDIJA
Katarina Ristić Vesna Gazdić
Dna:

-ODT
-okrivljenom
- zakonskoj zastupnici oštećenog
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.