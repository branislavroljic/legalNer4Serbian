K.br.151/2021
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog L.G. zbog krivičnog djela nasilje u porodici ili porodičnoj zajednici iz čl.220 st.5 u vezi čl.49 st.1 Krivičnog zakonika, nakon održanog glavnog i javnog pretresa dana 05.04.2022.g. u prisustvu DT-a Herceg Novi Rista Stijovića, okrivljenog L.G., branioca okrivljenog-advokata S.S., oštećene D.G. i punomoćnika oštećene-advokata S.L., istog dana donio je i javno objavio

PRESUDU

Okrivljeni: L.G. , JMBG ...., od oca M. i majke LJ., rođene D., rođen .....g. u B.,stalno nastanjen u HN-ul.... (kod stanodavca V.R.) , po zanimanju geometar, razveden, otac jednog maloljetnog djeteta, osuđivan, državljanin Crne Gore.

Kriv je
Što je:

U vremenu od 04.09. do 05.10.2021.g. u Herceg Novom, u više navrata prekršio mjeru zaštite nasilja u porodici „zabrana uznemiravanja i uhođenja“ koju mu je izrekao Sud za prekršaje Budva-Područno odjeljenje Herceg Novi rješenjem PP br.535/21-1 od 08.08.2021.g., na način što je suprugu-oštećenu G.D. pozivao na njen mobilni telefon vrijeđao je nazivajući je pogrdnim riječima, govoreći joj da je kurva, dolazio na njeno radno mjeso u „Taxi Morer“, dok je bila na poslu i upravljala taksi vozilom istu pratio svojim vozilom marke „Passat“, da bi dana 05.10.2021.g. kada mu se nakon upornog pozivanja, oko 07,15 časova javila na telefon počeo da je vrijeđa govoreći „đe si to bila, nisi se javljala pola sata, sa kim si se to jebala“ nakon čega je u toku dana do 15,00 časova, kada ga je prijavila službenicima policije,
oštećenu više puta pozivao telefonom, pri čemu je bio svjestan svog djela ali u stanju bitno smanjene uračunljivosti usled emocionalno nestabilnog poremećaja ličnosti,
čime je učinio produženo krivično djela nasilje u porodici ili porodičnoj zajednici iz čl.220 st.5 u vezi čl.49 st.1 Krivičnog.

Sud okrivljenog L.G. primjenom čl.4 st.2, čl.32, čl.36 i čl.42 Krivičnog zakonika i čl.374 Zakonika o krivičnom postupku,
O S U Đ U J E
Na kaznu zatvora u trajanju od 6 (šest) mjeseci pri čemu će mu se u istu uračunati vrijeme provedeno u pritvoru počev od dana 05.10.2021.g. od 16:00 časova kao dana i časa lišenja slobode pa nadalje.

Shodno čl.69 Krivičnog zakonika sud okrivljenom L.G.u izriče MJERU BEZBJEDNOSTI obavezno psihijatrijsko liječenje i čuvanje u zdravstvenoj ustanovi pri čemu će se ista izvršavati u Specijalnoj bolnici Dobrota i trajaće dok bude postojala potreba za liječenjem a sud će istu obustaviti kada se utvrdi da je prestala potreba za liječenjem i čuvanjem u zdravstvenoj ustanovi. Ova mjera bezbjednosti može trajati i duže od izrečene kazne zatvora.

Shodno čl.77a Krivičnog zakonika sud okrivljenom L.G.u izriče MJERU BEZBJEDNOSTI zabrane približavanja oštećenoj D.G. u trajanju od 2 godine računato od dana pravosnažnosti presude, pri čemu se vrijeme provedeno na izdržavanju kazne zatvora kao i vrijeme provedeno u Specijalnoj bolnici Dobrota neće uračunavati u trajanje ove mjere bezbjednosti.

Sud shodno čl.239 st.2 Zakonika o krivičnom postupku oštećenu Danijelu Golubović upućuje na pokretanje parničnog postupka radi ostvarivanja imovinsko pravnog zahtjeva.

Sud će o troškovima postupka odlučiti posebnim rješenjem.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 05.04.2022. godine

Zapisničar S U D I J A
Dostaviti:

-ODT Herceg Novi
-okrivljenom
-braniocu
-u spise predmeta
S U D I J A