U IME CRNE GORE
K.br.120/24
OSNOVNI SUD U HERCEG NOVOM, po sudiji Vesni Gazdić, uz učestvovanje zapisničara Ristić Katarine, po optužnom predlogu Osnovnog državnog tužilaštva u Herceg Novom Kt.br.124/24 od 15.08.2024. godine, protiv okrivljenog S.D., zbog krivičnog djela ugrožavanje javnog saobraćaja iz čl.339 st.1 Krivičnog Zakonika CG, nakon održanog glavnog pretresa dana 27.01.2025.g. u prisustvu državnog tužioca Rista Stijovića, okrivljenog i oštećenog, istog dana donio je

P R E S U D U
Okrivljeni S.D. (JMBG: ...) od oca M. i majke C. rođ.T., rođen ... godine, u K., sa prebivalištem u B., ul...., po zanimanju elektroenergetičar sa završenom SSS, nezaposlen, razveden, otac dvoje maloljetno djece, izdržava se od naknade koju dobija sa biroa rada i od pomoći roditelja-oca, nema nepokretnosti na svoje ime, neosuđivan, ne vodi drugi krivični postupak protiv njega, državljanin Crne Gore
Kriv je

Što je:

Dana 08.03.2024.g. oko 17,10 časova na magistralnom putu u Bijeloj, opština Herceg Novi, upravljajući pmv marke »Audi« tip »A4«, reg.oznaka HN ... iz pravca Meljina u pravcu Kamenara, postupajući suprotno čl.26 st.2, čl.40 st.2, u vezi st.1 i čl.182 st.4 u vezi st.2 Zakona o bezbjednosti saobraćaja na putevima, ugrozio saobraćaj i doveo u opasnost živote i tijela ljudi, na način što je otpočeo radnju skretanja ulijevo, a da se prethodno nije uvjerio da to može da učini na bezbjedan način, što na raskrsnici u susretu sa drugim vozilom nije propustio vozilo koje je nailazilo sa njegove desne strane i koje je zadržavalo pravac kretanja i što je upravljao vozilom pod dejstvom alkohola pri koncentraciji od minimum 1,72‰ alkohola u krvi, iako je bio svjestan da u pijanom stanju nije sposoban za bezbjednu vožnju i da može izazvati saobraćajnu nezgodu, odnosno učiniti krivično djelo, pa je na to pristao, usljed čega je dolaskom na kritično mjesto u blizini ugostiteljskog objekta »Marlen«, započeo skretanje ulijevo u pravcu lokalnog puta prema naselju Vale i tom prilikom na suprotnoj kolovoznoj traci stvorio fizičku pokretnu prepreku motociklu marke »Yamaha« reg.oznaka PG ... kojim je iz pravca Kamenara u pravcu Meljina upravljao oštećeni B.M., kojom prilikom je došlo do kontakta čeone lijeve strane vozila okrivljenog i bočne lijeve središnje strane motocikla, nakon čega je oštećeni pao sa motocikla i zadobio lake tjelesne povrede u vidu nagnječenja lijevog skočnog zgloba i lijevog stopala,
-čime je izvršio krivično djelo ugrožavanje javnog saobraćaja iz čl.339 st.1 Krivičnog zakonika Crne Gore,
Pa mu sud primjenom čl.3, 4, 5, 13, 16, 32, 42, 52, 53 i 54 KZ CG, te odredbi čl. 229 st.4 i čl.374 ZKP-a, izriče
USLOVNU OSUDU
Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se ova kazna neće izvršiti ukoliko okrivljeni u roku od 2 (dvije) godine po pravosnažnosti presude ne izvrši novo krivično djelo.

Okrivljeni se oslobađa plaćanja troškova postupka shodno čl.229 st.4 KZ CG.

II
Na osnovu čl. 74 st.1, st.4 i st.6 KZ CG okrivljenom se i z r i č e
MJERA BEZBJEDNOSTI
Zabrana upravljanja motornim vozilima «B» kategorije u trajanju od 3 (tri) mjeseca.

Navedena uslovna osuda će se opozvati ako učinilac prekrši zabranu upravljanja motornim vozilom.

O b r a z l o ž e nj e:

Obrazloženje je izostalo na osnovu čl.458 stav 7 ZKP-a, jer su se stranke odrekle prava žalbe i ne zahtjevaju pisani otpravak presude.

OSNOVNI SUD U HERCEG NOVOM

Dana 27.01.2025. godine
Zapisničar S UDIJA
Ristić Katarina Vesna Gazdić
Dna:

-ODT
-okrivljenom
-oštećenom,
-u spise
PRAVNA POUKA:

Presuda je pravosnažna danom donošenja, budući da su se stranke odmah po njenom objavljivanju, odrekle prava na žalbu.