K.br.109/20
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće zapisničara Huseni Ljiljane, u predmetu okrivljenog Š.T. zbog krivičnog djela krađa iz čl.239 st.1 KZ CG, odlučujući po optužnom predlogu ODT-a Herceg Novi Kt.br. 165/2018 od 07.08.2020.g., nakon održanog glavnog i javnog pretresa dana 22.09.2020.g. u prisustvu DT-a Herceg Novi Nikole Samardžića, okrivljenog Š.T. i predstavnika oštećenog CEDIS-a M.M., donio je i istog dana javno objavio

PRESUDU

Okrivljeni:

Š.T., od oca M. i majke D. rođ. A., rođen ..... g. u P., nastanjen u HN – Bijela – ulica ...., nezaposlen, razveden – bez djece, državljanin R.Srbije, ranije osuđivan presudom Osnovnog suda u Herceg Novom K.br.294/05, koja presuda je postala pravosnažna dana 08.05.2006.g. zbog krivičnog djela iz čl.339 st.1 KZ na kaznu zatvora od 4 mjeseca uslovno na 3 godine i presudom Višeg suda u Podgorici K.br.275/00 koja presuda je postala pravosnažna dana 03.04.2004.g. zbog kriv. djela iz čl.245 i čl.246 KZ RCG na kaznu zatvora od 2 godine i 6 mjeseci
Kriv je

Što je
Dana 27.07.2018. g. u porodičnoj kući u naselju Bijela u Herceg Novom, u namjeri da prisvajanjem tuđih pokretnih stvari pribavi protivpravnu imovinsku korist u izosu koji prelazi 150,00 €, neovlašćeno trošio električnu energiju na način da je izvršio spajanje objekta na elektro mrežu kablom 2,5 mm2 Cu direktno sa TEP ormara i zatim pomoću više produžnih kablova sproveo električnu energiju u unutrašnjost kuće koja je prethodno isključena sa mreže zbog duga, na koji način je utrošio električni energiju koja nije tarifirana preko brojila u količini od 42,32 Kwh i vrijednosti od 28,26 € pri čemu je bio svjestan svog djela i htio njegovo izvršenje.

-čime je učinio krivično djelo krađa iz čl. 239 st1 Krivičnog zakonika Crne Gore
Pa sud okrivljenom primjenom čl.4 st.2, čl.42, čl.52, čl.53 i čl.54 Krivičnog zakonika i čl.374 Zakonika o krivičnom postupku izriče
USLOVNU OSUDU

Kojom mu utvrđuje kaznu zatvora od 3 (tri) mjeseca koja se neće izvršiti ako okrivljeni u roku od 1 (jedne) godine po pravosnažnosti presude ne učini novo krivično djelo.

Sud dosuđuje oštećenom CEDIS–u DOO, Podogirca imovinsko pravni zahtjev u iznosu od 28,26 €, dok u odnosu na ostatak imovinsko pravnog zahtjeva od 387,97 € sud upućuje oštećenog na pokretanje parničnog postupka.

Dužan je okrivljeni platiti troškove krivičnog postupka u iznosu od 184,00 € na žiro račun ovog suda 832-158-14 u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 22.09.2020. godine

S U D I J A
DNA:

ODT Herceg Novi
Okrivljenom
Cedisu
U spise
S U D I J A
Zapisničar S U D I J A,
Huseni Ljiljana, s.r. Ivan Perović, s.r.

PRAVNA POUKA:

Protiv ove presude nije dozvoljena žalba
Za tačnost otpravka tvrdi i ovjerava
službenik suda
_________________________________________
Dostaviti:

ODT,
Okrivljenom ,
u spise
S U D I J A,
Dostaviti:

ODT,
okrivljenima,
u spise
S U D I J A,
Dostaviti: