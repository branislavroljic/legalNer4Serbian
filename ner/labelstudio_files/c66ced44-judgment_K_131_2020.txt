K.br.131/2020
U IME CRNE GORE
OSNOVNI SUD u HERCEG NOVOM, sudija Ivan Perović, uz učešće Tereze Milović kao zapisničarke, u krivičnom predmetu protiv okrivljenog V.M. zbog krivičnog djela ugrožavanje javnog saobraćaja iz čl. 339 st. 1 Krivičnog zakonika, nakon održanog glavnog i javnog pretresa dana 22.02.2021.g. u prisustvu DT-a Herceg Novi Rista Stijovića i okrivljenog V.M., istog dana donio je i javno objavio

PRESUDU

Okrivljeni: V.M., JMBG .... od oca B. i majke J., rođ. V., rođenog .....g. u K., stalno nastanjen u HN, ...., po zanimanju mašinbravar, nezaposlen, izdržava se od obavljanja povremenih poslova-radi kao vodoinstalater, sa prosječnom mjesečnom zaradom od oko 400,00 eura, neoženjen, bez djece, ne vodi se drugi krivični postupak, državljanin Crne Gore.

Kriv je

Što je :

Dana 13.maja 2020.g. oko 14:45 časova na dijelu jadranske magistrale u blizini kafe bara »Magnum« u Baošićima, ne pridržavajući se saobraćajnih propisa iz čl.40 st.4 ZOBS-a na putevima ugrozio saobraćaj i doveo u opasnost život i tijelo ljudi na način što je, upravljajući PMV marke »Volkswagen«, tip »Golf«, reg.oznake HN ...., započeo uključivanje sa sporednog puta na magistralni put koji je saobraćajnim znakom označen kao put sa prvenstvenom prolaza u namjeri da skrene ulijevo i uključi se u kolovoznu traku koja vodi ka Herceg Novom, a da prethodno nije propustio sva vozila koja se kreću tim putem, iako je bio svjestan da svojom radnjom može izazvati sudar sa vozilima koja nailaze magistralom i imaju prvenstvo prolaza ali je olako držao da do toga neće doći ili da će to moći spriječiti, pa je svojim vozilom zašao na operativnu površinu magistralnog puta i stvorio fizičku prepreku na putanji motocikla »Peda«, reg.oznake PG ...., kojim je upravljala oštećena Š.V. krećući se jadranskom magistralom u smjeru ka Bijeloj svojom kolovoznom trakom, koja je uočivši prepreku u vidu vozila okrivljenog sa desne strane moltociklom izmicala ulijevo, usljed čega je u lijevoj kolovoznoj traci u odnosu na smjer kretanja oštećene došlo do kontakta prednjeg dijela vozila okrivljenog sa prednje-bočnom desnom stranom motocikla oštećene, usljed kojeg kontakta je oštećena pala na kolovoz i zadobila tejelesne povrede u vidu razderine desnog lakta, razderine oba koljena, oguljotina trbuha i grudnog koša, oguljotina lijeve butine i krsnog predjela, oguljotine desnog skočnog zgloba i otoka u desnoj polovini tjemenog predjela, koje u zbiru predstavljaju laku tjelesnu povredu
čime je učinio krivično djelo ugrožavanje javnog saobraćaja iz čl. 339 st.3 u vezi st.1 Krivičnog zakonika Crne Gore.

Sud primjenom čl. 4, 32, 41 i 42 KZ CG te čl.374,229.stav 1 ZKP-a
OSUĐUJE
Na kaznu rada u javnom interesu u trajanju od 80 (osamdeset) časova, koji rad će se obaviti u vremenskom periodu od 3 mjeseca ,stim što rad ne može trajati duže od 60 časova u toku jednog mjeseca.

Ukoliko okrivljeni ne bude vršio rad u javnom interesu ,ova kazna će se zamijeniti kaznom zatvora tako što će se svakih započetih šezdeset časova rada u javnom interesu zamijeniti kaznom zatvora u trajanju od jednog mjeseca.

Shodno čl.74 Krivičnog zakonika sud okrivljenom izrice MJERU BEZBJEDNOSTI zabrane upravljanja motornim vozilma “B” kategorije u trajanju od 3 mjeseca računato od dana pravosnažnosti presude.

Obavezuje se okrivljeni da na ime troškova kriivčnog postupka uplati iznos od 228,00 eura na žiro račun ovog suda u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e nj e
U konkretnom slučaju obrazloženje presude je izostavljeno kao nepotrebno, budući da su se na glavnom pretresu nakon objavljivanja odluke, stranke odrekle prava na žalbu.

Na osnovu izloženog, shodno čl. 374 ZKP-a odlučeno je kao u izreci presude.

OSNOVNI SUD u HERCEG NOVOM, dana, 22.02.2021. godine

Zapisničar S U D I J A
Tereza Milović s.r. Ivan Perović s.r.

Za tačnost otpravka tvrdi i ovjerava
službenik suda
PRAVNA POUKA:

Protiv ove presude nije dozvoljena žalba